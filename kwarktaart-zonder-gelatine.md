# Kwarktaart zonder gelatine

Recept voor een goed snijbare, stevige kwarktaart met rijke smaak, krokante bastognebodem en fruitige vulling.
De taart is zonder gelatine, dus goed voor vegetariers.

## Ingrediënten

Bodem
- 200 g Bastognekoeken  
- 80 g roomboter  

Vulling
- 500 g volle kwark  
- 300 g roomkaas
- 75 g poedersuiker (zie tip 1)
- 10 g maïzena  
- 3 eieren (M, ca. 150 g zonder schaal)  
- 5 g vanille-extract  
- 150–200 g vruchtencompote

---

## Bereiding

1. Verwarm de oven voor op 160°C (boven- en onderwarmte).  
2. Vet een vorm van plm 20×25 cm in (zie tip 2).
3. Maal de Bastognekoeken fijn, smelt de boter erdoor, verdeel gelijkmatig over de bodem van de vorm en druk stevig aan (zie tip 3).
4. Bak 8–10 minuten voor in de oven, en laat daarna wat afkoelen zodat hij stevig wordt. Dit helpt te voorkomen dat de bodem drassig gaat worden.

5. Meng de roomkaas, gezeefde poedersuiker, gezeefde maïzena, kwark, eieren, en vanille-extract tot een glad beslag (niet luchtig kloppen). Het resultaat is erg vloeibaar.

6. Giet het mengsel en de vruchtencompote op de voorgebakken bodem (zie tip 2, en 'versieren - voor het bakken').
   
7. Bak 50–60 minuten op 160 °C; de randen moeten stevig zijn; het midden mag nog een beetje wiebelen.
8. Laat de taart volledig afkoelen in de vorm.
9.  Zet minimaal 6 uur (bij voorkeur een nacht) in de koelkast om stevig op te stijven.

---

## Tips

1. de hoeveelheid suiker hangt onder meer af van de zoetheid van de vruchtencompote. 75g is mooi voor een niet-zo-zoete compote. Als je het niet zeker weet, begin dan met wat minder poedersuiker, en proef het mengsel van stap 5. Voeg dan evt. wat poedersuiker toe.
2. omdat stap 5 in een behoorlijk vloeibaar geheel restulteert, is het van belang dat dit niet uit de vorm kan gaan lekken (als je bijv. een een ring zonder bodem gebruikt). Je kunt dan met bakpapier een 'bakje' maken waar zowel de koekboden en daarop de rest gaat komen, en die dan in de ring zetten.
3. als je de bodem in bakpapier doet, kun je het bakpapier er helemaal omheen vouwen, dit op een plank leggen, een tweede plank erbovenop leggen, er er met je hele gewicht op gaan staan. Zo wordt hij behoorlijk stevig aangedrukt...


---

## Versieren

- Voor het bakken: je kunt de vruchtencompote op verschillende manieren verwerken:
  - egaal mengen met de rest van de vulling;
  - helft van de vulling erin, compote erop (als het wil blijven drijven), nog een halve vulling, en evt. wat toefjes compote over het oppervlak verspreiden;
  - alle vulling erin, de compote erop en met een vork of zo deels met de vulling mengen.

- Na het bakken:

- Wat ook kan:

---

## Ervaringen

De eerste keer haalde ik de bodem na het voorbakken uit de oven zonder me te realiseren dat die dan niet stevig is - hij verkruimelde meteen. Het lijkt er dus op dat hij best goed moet afkoelen voordat je er wat mee doet.


