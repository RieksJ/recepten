# Vlaaideeg (linzendeeg)

Dit recept levert deeg voor een Limburgse vlaai (met deksel/latjes) van 30cm doorsnee en 2,5cm hoog.
Zonder deksel of latjes: neem ongeveer de helft (hoeveelheden tussen haakjes).
Bron: Roel Peeters, "Vlaai - Limburgse lekkernijen bakken".

Linzendeeg heeft niets met linzen te doen. Het komt oorsprokelijk van het Oostenrijkse 'Linzer Torte' -  dus: 'uit Linz'. Linzendeeg is geschikt voor droog, rijk gebak met een korte beet, meestal in combinatie met jam, noten of vruchten, zoals Linzer Torte, koekjes (uitgestoken, of gevuld), kleine taartjes en tartelettes, of als alternatief voor zanddeeg bij kruimelvullingen/kruimeltaarten of fruitgebak.

In dit recept wordt
- 60g water gebruikt. Voor 'echt' linzendeeg is dat wat veel, want dat is wat kruimeliger. Deze hoeveelheid water zorgt voor een wat gladdere, zachtere korst dan klassieke Linzer Torte: stevig genoeg, maar niet kruimelig.
- 15-17,5g bakpoeder voor 350g.

### Ingrediënten

- 140g (70g) roomboter
- 150g  (75g) witte basterdsuiker
- klein mespuntje zout
- 1 mespuntje citroenrasp

- 2 (1) eidooiers
- 60g (30g) water

- 350g (175g) zelfrijzend bakmeel (alternatief: 350g (175g) bloem + 15-17,5g (7,5-9g) bakpoeder)

- Vulling: naar keuze. De vlaai moet goed/flink gevuld zijn (ongeveer 1kg vulling). Bij vruchtenvlaai heeft de vulling de consistentie van een stevige confiture.

- beetje boter om in te vetten.
- beetje ei voor glans als je geen vlaaisuiker gebruikt.

- bakken richtlijn (pas aan je eigen oven aan):
  - 200 C bij heteluchtovens; 210-220 C voor onder/bovenwarmte.
  - 35 min (als de oven echt op temperatuur is, anders iets langer).

---

### Bereiding

Deel 1: deeg maken
- Meng boter, suiker, zout en citroenrasp in een kom.
- Meng eierdooiers met water erdoor, tot alles is opgenomen en een homogene massa ontstaat.
- Wrijf deze botermassa door het zelfrijzend bakmeel, met de handen in een V-vorm (met pinken tegen elkaar) door de bloem. Zo ontstaan zeer grove kruimels. Ga door tot alle bakmeel is opgenomen en er geen vrije bloem meer zichtbaar is.
- Pak het bij elkaar tot een blok, verdeel in tweeen die je elk in plastic folie verpakt en laat minimaal 30 min rusten in de koelkast (langer bij warm weer) zodat het opstijft en makkelijker te verwerken is.

Deel 2: uitrollen:
- verwarm de oven alvast voor (210-220 C).
- kneed het deeg even om het soepel te maken.
- druk het gerezen bolletje met de handen plat. Gebruik HEEL klein beetje strooibloem. Rol met rolstok uit, waarbij je eenmaal (heen en weer) rolt, dan het deegplakje lostrekt, de onderkant naar boven legt en het deegstuk een kwart slag draait. Daarna herhaal je dit totdat het deegplakje iets groter is dan de vlaaipan/vorm. Gebruik zo min mogelijk strooibloem, maar aarzel niet als de boel begint te plakken.

Deel 3: fonceren:
- vlaaipan goed en overal invetten (beetje margarine).
- deegplak half opvouwen, over de pan leggen, alle lucht tussen deeg en pan weghalen (inprikken). Het deeg ligt een beetje over de rand heen.

Deel 4: vullen
- doe de vulling erin. Zorg dat de vulling weg blijft van de rand, en er zo glad mogelijk in zit.
- (rijzen is niet nodig omdat we zelfrijzend bakmeel gebruiken).

Deel 5: deksel/latjes
- tweede bolletje uitrollen als bij deel 3 - je hebt nu een ronde plak deeg.
- latjes: latjes snijden en er kruislings opleggen. Maak de latjes niet te dun (die verbranden sneller).
- deksel: 2x dubbelvouwen (dan heb je een 'kwart cirkel'), het puntje wegsnijden, de zijkanten inkepen, een drietal sneetjes maken (radiaal), op de helft van de kwart cirkel. Daarna 1x terugvouwen (tot halve cirkel) en op de vulling leggen.
- rol met de rolstok het overtollige deeg van de vlaaipan en neem het weg.
- evt. bevochtigen (plantenspuit) en met grove suiker bestooien, of met ei bestrijken (voor glans).

Deel 6: bakken
- de vlaai moet:
  - gaar zijn. Dat is vooral de baktijd - de warmte verspreidt zich met een zekere snelheid door de vlaai; het aanpassen van de temperatuur heeft daar weinig of geen invloed op. 
  - voldoende kleur hebben (zowel aan boven- as onderkant). Een hogere of lagere temperatuur zorgt voor meer of minder kleur.
- kijk naar de kleur of je halverwege de baktijd de vorm moet draaien (omdat je oven niet gelijkmatig bakt).
- zorg dat de oven goed op temperatuur is voordat je de vlaai er in schuift (verwarm op tijd voor).
- als de vlaai te snel kleurt, kun je er een vel bakpapier overheen leggen (en de volgende keer de temperatuur iets verlagen en de baktijd iets verlengen).

Deel 7: lossen
- Laat de vlaai afkoelen.
- leg een vlaaiplankje (of bord) op de vlaai, en keer het geheel om.
  - als de vlaai niet lost (te koud geworden), zet hem dan 2 a 3 min. terug op de vloer van de hete oven (zodat bodem verhit wordt en los kan komen) en probeer opnieuw.
- haal de vlaaipan eraf, leg een bord (of zo) op de onderkant.
- draai de vlaai weer terug en haal het vlaaiplankje (of bord) weer weg.

---

### Tips

- Deegranden: de rand moet goed aansluiten om ‘lekken’ te voorkomen.
- Latjes: Leg ze licht bevochtigd (of met ei) op de rand, zodat ze goed hechten.
- Natte vullingen: 
  - bak het deeg voor (gebruik blindbak-spul), en/of
  - zet de vlaai laag in de oven (vooral effectief bij onder/bovenwarmte), en/of
  - strooi havermout (amandelmeel, fijgemalen koekjes) op de bodem.
- Als het deeg na bakken te zacht blijft, 
  - gebruik dan minder water, of iets langer (5 à 10 minuten) bakken.
  - Laat de vlaai eventueel de laatste 5 minuten op de ovenvloer staan voor extra warmte aan de onderkant.

---

### Versieren



---

### Ervaringen

