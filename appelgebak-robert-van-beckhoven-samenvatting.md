# Appeltaart (a la Robert - Samenvatting)

| Appeltaart a la Robert            |    Ø 24 cm      |    Ø 18 cm      |
| --------------------------------- | :-------------: | :-------------: |
| Totaal appels (schoongemaakt)     | 1400 g (1900*)  | 700 g (950*)    |
| Gewicht/volume taart (totaal)     | ≈ 2,35 kg / 2 l | ≈ 1,2 kg / 1 l  |
| Uitsnijden randen [h x l] (cm)    | 2 x [4,5 x 39]  | 2 x [4 x 30]    |
| <br>***Richttijden***             |                 |                 |
| – Start (200 °C) / Garen (185 °C) |  20 / 20  min   |  20 / 16 min    |
| <br>**Deeg**                      |                 |                 |
| - Ei                              | 50 g (1 M)      | 25 g (~½ M)     |
| - Boter, koud                     | 150 g           | 75 g            |
| - Tarwebloem                      | 300 g           | 150 g           |
| - Bakpoeder                       | 4 g             | 2 g             |
| - (Gele Basterd)suiker            | 100 g           | 50 g            |
| - Snuf zout                       | 2 g             | 1 g             |
| - Rasp limoen/citroen/...         | 2 g             | 1 g             |
| **Bodem:**                        |                 |                 |
| – Amandelmeel                     | 25 g            | 12,5 g          |
| **Vulling:**                      |                 |                 |
| - Appels (vulling)                | 1100 g          | 550 g           |
| - Suiker                          | naar smaak      | naar smaak      |
| - Abrikozenpuree                  | 100 g           | 50 g            |
| - Custardpoeder                   | 35 g            | 17,5 g          |
| - Rozijnen (optie)                | 80 g            | 40 g            |
| - Rasp limoen/citroen/... (optie) | 2 g             | 1 g             |
| **Toplaag:**                      |                 |                 |
| - Appels (toplaag)                | 300 g           | 150 g           |
| - Kaneel                          | 1,5 g           | 0,75 g          |
| **Afwerking:**                    |                 |                 |
| - Abrikozenjam (goed warm)        | 100 g           | 50 g            |
| - Poedersuiker                    | 5–8 g           | 2,5–4 g         |

<div style="page-break-before: always;"></div>
<br><br>

## Bereiding

### 1. Voorbereiden (Mise en place)
- Snij de boter in blokjes, en doe terug in de koelkast (zet er het eitje meteen bij).  
- Zeef tarwebloem en bakpoeder in een bak, doe daar de suiker, zout en limoen/citroen/... rasp bij.  
- Doe de (amandel/haver/paneer)meel voor de bodem, de abrikozenpuree, custardpoeder, rozijnen en de kaneel in aparte bakjes.  
- Schil de appels, snij ze door de helft, haal de klokhuizen e.d. en de rotte plekken eruit.
  - Als de appels erg/te sappig zijn snij ze dan in (niet te kleine) stukjes, meng er 10% suiker (en evt. wat citroensap) door en laat ze uitlekken.  
  - Als de appels niet zo sappig zijn, wel dan de rozijnen (zo'n 20 minuten in lauw-warm water).  
- Verwarm (als laatste) de oven alvast voor op 200 °C.  

### 2. Deeg klaarmaken (wordt een harde wenerdeeg)
- haal boter en ei uit koelkast, en draai (kort) tot het ei weg is (een geheel is met de boter).  
- doe de vaste stof erbij, en draai zo'n 3-4 minuten (stand: laag/midden); luister naar het geluid en stop als dat verandert.  
- test het deeg: een rolletje deeg moet buigzaam zijn - het mag niet breken. Draai anders nog 10 seconden door en herhaal deze stap.  
- als het deeg wat slap aanvoelt zet je hem nog 10-15 minuten in de koelkast.  

### 3. Vorm bekleden
- Rol het deeg uit tot 3–4 mm dik en snij 2 stukken uit ter grootte *h*x*l* om de ring mee te bekleden.  
- Leg de stukken op een (met bloem licht bestoven) plaatje (kartonnetje) en dan 5 min. in de vriezer.  
- Rol (de rest van) het deeg (weer) uit (3-4 mm dik) tot een rondje dat net groter is dan de diameter van de vorm.  
- Steek een cirkel uit met de ring; bewaar de rest voor decoratie of ander gebruik.  
- Vet de bakvorm (ring) goed in.  
- Bekleed de ring met die stukken deeg uit de vriezer, zodanig dat ze (heel) strak aansluiten.  
- Leg de cirkel erin en zorg dat die aansluit op de deegstukken in de ring.  
- Bedek de bodem met een laagje amandelmeel.  

### 4. Vulling maken
- Hou appelstukjes voor de toplaag apart als je dat wilt.  
- Meng appel stukjes voor de vulling met abrikozenpuree, custard, en de optionele ingredienten (rozijnen, limoen/citroenrasp, e.d.).  
- Meng stevig met je handen tot een gelijkmatige, stevige, massa.  
- Als de massa te drassig is voeg je kleine beetjes suiker toe tot de vulling licht plakkerig is maar niet drassig (suiker onttrekt vocht aan appels).  
- Proef de vulling: voeg naar smaak beetjes suiker toe om zoet-zuur in de door jou gewenste balans te brengen.  
- Vul de deegvorm met de gemengde appelvulling en druk stevig aan, zodat de taart straks makkelijk snijdt.  
- Strooi de appelstukken voor de toplaag over de vulling zodat het lijkt alsof de vulling er nonchalant is ingegooid; druk licht aan.  
- Bestrooi de bovenkant licht met de kaneel (optioneel).  

### 5. Bakken
- Plaats de taartvorm in het midden van de oven.  
- Startfase: bak 20 min. op **200 °C** (boven-/onderwarmte) tot de rand goud begint te kleuren.  
- Gaarfase: verlaag naar **185 °C**, bak tot de appels gaar, en de korst goudbruin is (zie tabel voor **richttijd**).  
- De taart is klaar als:  
  - De rand is stevig en goudbruin, de appels zijn zacht maar niet papperig.  
  - Een prikker/breinaald komt droog uit het midden.  
  - De taart voelt stabiel aan bij lichte druk op de bovenkant.  
- Zo niet verlaag temperatuur naar **175 °C** (nagaar-fase) en check elke 5 min. totdat de taart klaar is.

### 6. Afkoelen, lossen eņ afwerken
- haal taart uit oven en druk meteen de zijkanten voorzichtig naar beneden tot aan de rand van de ring.  
- als de taart iets is afgekoeld kan de ring eraf en koel verder af tot kamertemperatuur.  
- glazuur de taart met warme abrikozenjam of abrikozengelei (deppend aanbrengen, flink veel - niet 'schilderen').  
- vlak voor het serveren(!) kun je nog poedersuiker langs rand (leg eerst papieren cirkel op de taart zodat je alleen de rand bestuift).  

<div style="page-break-before: always;"></div>

## Appendix : Abrikozenpuree maken van gedroogde abrikozen

**Ingrediënten voor plm 50 g puree**  
- 25–28 g gedroogde abrikozen  
- 5 g suiker (aanpassen naar smaak)  
- 1 druppel citroensap (optioneel, voor frisse smaak)  

**Stappen**  
- Plaats de gedroogde abrikozen in een klein kommetje.  
- Voeg ongeveer 50 ml heet water toe zodat ze onderstaan.  
- Laat **2–4 uur weken** tot ze volledig zacht zijn.  
- Laat de abrikozen goed uitlekken, maar bewaar 5–10 ml weekwater voor later gebruik.  
- Doe de geweekte abrikozen in een kleine pan.  
- Voeg suiker en eventueel citroensap toe.  
- Breng zachtjes aan de kook en laat **5–10 min inkoken** tot de abrikozen volledig zacht zijn en het mengsel ingedikt is.  
- Roer regelmatig om aanbranden te voorkomen.  
- Gebruik een smalle, hoge beker met staafmixer, of pureer met een vork als de hoeveelheid te klein is.  
- Voeg eventueel een beetje van het bewaarde weekwater toe om de gewenste consistentie te bereiken.  
- Laat afkoelen tot kamertemperatuur.

>  **Tip:** Kort inkoken behoudt het frisse aroma, terwijl de puree dik genoeg wordt voor vullingen of glazuur.
