# Appeltaart (a la Robert - Samenvatting)


| **Eindproduct-tabel:**            |    Ø 24 cm      |    Ø 18 cm      |
| --------------------------------- | :-------------: | :-------------: |
| Totaal appels (schoongemaakt)     | 1400 g (1900*)  | 650 g (820*)    |
| Gewicht beslag (totaal)           | ≈ 2,35 kg       | ≈ 1,10 kg       |
| Volume                            | ≈ 2 l           | ≈ 1,30 l        |
| Uitsnijden randen [h x l] (cm)    | 2 x [5 x 38]    | 2 x [5 x 28,5]  |
| ***Richttijden* voor bak-fases:** |                 |                 |
| – Startfase (200 °C)              |    20 min       |    18 min       |
| – Gaarfase  (185 °C)              |    25 min       |    22 min       |
| – Nabakfase (180 °C - optioneel)  |     5 min       |     5 min       |
  
| **Ingrediëntentabel:**            |    Ø 24 cm      |    Ø 18 cm      |
| --------------------------------- | :-------------: | :-------------: |
| **Deeg**                          |                 |                 |
| - Ei                              | 50 g (1 M)      | 33 g (~2/3 M)   |
| - Boter, koud                     | 150 g           | 85 g            |
| - Tarwebloem                      | 300 g           | 200 g           |
| - Bakpoeder                       | 4 g             | 2,7 g           |
| - (Gele Basterd)suiker            | 100 g           | 57 g            |
| - Snuf zout                       | 2 g             | 1 g             |
| - Rasp limoen/citroen/...         | 2 g             | 1,2 g           |
| **Bodem:**                        |                 |                 |
| – Amandelmeel                     | 25 g            | 15 g            |
| **Vulling:**                      |                 |                 |
| - Appels (vulling)                | 1100 g          | 600 g           |
| - Abrikozenpuree                  | 100g            | 50 g            |
| - Suiker                          | naar smaak      | naar smaak      |
| - Custardpoeder                   | 35 g            | 20 g            |
| - Rozijnen (optie)                | 80 g            | 45 g            |
| - Rasp limoen/citroen/... (optie) | 2 g             | 1,2 g           |
| **Toplaag:**                      |                 |                 |
| - Appels (toplaag)                | 300 g           | 175 g           |
| - Kaneel                          | 1,5 g           | 0,8 g           |
| **Afwerking:**                    |                 |                 |
| - Abrikozenjam (goed warm)        | 100 g           | 50 g            |
| - Poedersuiker                    | 5–8 g           | 3–4,5 g         |

## Bereiding

### 1. Voorbereiden (Mise en place)
- Als je precies wilt werken doe je het ei in een bakje weeg je het, en herbereken je de hoeveelheden ingredienten voor het deeg.  
- Snij de boter in blokjes, en doe terug in de koelkast.  
- Zeef tarwebloem en bakpoeder in een bak, doe daar de suiker, zout en limoen/citroen/... rasp bij.  
- Doe de (amandel/haver/paneer)meel voor de bodem in een bakje.  
- Weeg de custardpoeder en de kaneel in aparte (kleine) bakjes.  
- Weeg de abrikozenpuree voor de vulling, en zeef de custardpoeder er doorheen zodat er geen klontjes custardpoeder meer zijn.  
- Schil de appels, snij ze door de helft, haal de klokhuizen e.d. en de rotte plekken eruit.  
- Wel de rozijnen (zo'n 20 minuten in lauw-warm water).  
- Verwarm de oven alvast voor op 200 °C.  

### 2. Deeg klaarmaken (wordt een harde wenerdeeg)
- haal boter en ei uit koelkast, en draai tot het ei weg is (een geheel is met de boter).  
- doe de vaste stof erbij, en draai zo'n 3-4 minuten (stand: laag/midden); luister naar het geluid en stop als dat verandert.  
- test het deeg: pak een beetje deeg, vorm het tot een rolletje en buig het om. Het mag niet breken.  
- als het wel breekt: meng het deeg nog 10 seconde en test opnieuw - doe dit net zolang tot het deeg ombuigt.  
- als het deeg wat slap aanvoelt zet je hem nog 10-15 minuten in de koelkast.  

### 3. Vorm bekleden
- Rol het deeg uit tot 3–4 mm dik.  
- Snij eerst **TWEE stukken deeg** uit ter grootte *h*x*l* om de ring mee te bekleden.  
- leg de stukken op een (met bloem licht bestoven) plaatje (kartonnetje) en dan 5 min. in de vriezer.  
- Rol (de rest van) het deeg (weer) uit tot een rondje dat net groter is dan de diameter van de vorm.  
- Steek een cirkel uit met de ring; bewaar de rest voor decoratie of ander gebruik.  
- Beweeg de ring met de cirkel erin over de werkbank zodat hij links en rechts 3-4 mm kleiner wordt.  
- Vet de bakvorm (ring) goed in.  
- Haal de stukken deeg voor de ring uit de vriezer.  
- Bekleed de ring met die stukken deeg zodat ze (heel) strak aansluiten.  
- Leg de cirkel erin en zorg dat die aansluit op de ring.  
- Bedek de bodem met een laagje amandelmeel.  

### 4. Vulling maken
- Snijd de (geschilde) appels voor de toplaag in (wat grovere) gelijke stukken en hou apart.  
- Snijd de (geschilde) appels voor de vulling in ongelijke en kleinere stukken (niet te klein, anders krijg je straks appelmoes).  
- Meng appel stukjes voor de vulling met abrikozenpuree (met daarin de custard) en de optionele ingredienten (gewelde en aangedroogde rozijnen, limoen/citroenrasp, e.d.).  
- Meng stevig met je handen tot een gelijkmatige, stevige, massa.  
- Als de massa te drassig is voeg je kleine beetjes suiker toe tot de vulling licht plakkerig is maar niet drassig (suiker onttrekt vocht aan appels).  
- Proef de vulling: voeg naar smaak beetjes suiker toe om zoet-zuur in de door jou gewenste balans te brengen.  
- Vul de deegvorm met de gemengde appelvulling en druk stevig aan, zodat de taart straks makkelijk snijdt.  
- Strooi de appelstukken voor de toplaag over de vulling zodat het lijkt alsof de vulling er nonchalant is ingegooid; druk licht aan.  
- Bestrooi de bovenkant licht met de kaneel (optioneel).  

### 5. Bakken
- Plaats de taartvorm in het midden van de oven.  
- Startfase: bak op **200 °C** (boven-/onderwarmte) tot de rand goud begint te kleuren (zie tabel voor **richttijd**).  
- Gaarfase: verlaag de temperatuur naar **185 °C** en bak tot de appels gaar, en de korst goudbruin is (zie tabel voor richttijd).  
- Voer de volgende (visuele toets en prikker) toets uit:  
  - De rand is stevig en goudbruin, de appels zijn zacht maar niet papperig.  
  - Een prikker of breinaald komt droog uit het midden.  
  - De taart voelt stabiel aan bij lichte druk op de bovenkant.  
- Als de taart de onderstaande toets niet doorstaat, verlaag naar **175 °C** (nagaar-fase).
- Voer de toets om de 5 minuten uit, totdat hij slaagt.  

### 6. Afkoelen en afwerken
- als de taart vochtig lijkt laat je hem nog in de oven (deur op kier) 2–3 minuten “uitdampen” voor een drogere korst.  
- haal taart uit oven.  
- druk meteen de zijkanten voorzichtig naar beneden tot aan de rand van de ring.  
- laat de taart minstens een half uur afkoelen en haal hem dan pas uit de ring.  
- laat de taart verder afkoelen tot kamertemperatuur.  
- Controleer de stevigheid van de bodem door de taart licht op te tillen met een spatel of mespunt.  
- Snijd een klein proefstukje om structuur, vochtbalans en smaak te beoordelen.  

### 7. Afwerken en serveren
- kijk of je moet repareren (zie Appendix A)
- verwarm abrikozenjam een beetje (niet koken).  
- glazuur de taart met warme abrikozenjam (deppend aanbrengen, flink veel - niet 'schilderen').  
- vlak voor het serveren(!) kun je nog poedersuiker langs rand (leg eerst papieren cirkel op de taart zodat je alleen de rand bestuift).  

<div style="page-break-before: always;"></div>

## Appendix A: Repareren

| **Bevinding**                      | **Actie** |
|------------------------------------|-----------|
| Bodem te zacht of vochtig          | Zet 5–8 min terug in oven op 160 °C met deur op kier om na te drogen. |
| Bodem te hard of taai              | Waar dat is (lokaal): snij de taart aan, til appelstukje op waar dat is, bestrijk dun met suikerwater of abrikozenjam, en laat 10 min rusten onder folie. |
| Vulling beetje te nat of uitlopend | Laat taart onafgedekt 15–20 min bij kamertemperatuur staan om verder te stabiliseren. |
| Vulling veel te nat / loopt uit    | Bbakken op 150–160 °C met ovendeur op kier tot vulling stevig is (5–10 min, of langer als dat nodig is). |
| Vulling te droog of korrelig       | Bestrijk licht met warme abrikozenpuree voor glans en soepelheid. |
| Glazuur dof of ingezakt            | Verwarm beetje abrikozenjam en breng dun extra laagje aan. |
| Smaak onbalans (te zuur / te zoet) | Corrigeer bij serveren: licht bestuiven met poedersuiker of serveren met slagroom / frisse hangop. |

<div style="page-break-before: always;"></div>

## Appendix B: Abrikozenpuree maken van gedroogde abrikozen

**Ingrediënten voor plm 50 g puree**  
- 25–28 g gedroogde abrikozen  
- 5 g suiker (aanpassen naar smaak)  
- 1 druppel citroensap (optioneel, voor frisse smaak)  

**Stappen**  
- Plaats de gedroogde abrikozen in een klein kommetje.  
- Voeg ongeveer 50 ml heet water toe zodat ze onderstaan.  
- Laat **2–4 uur weken** tot ze volledig zacht zijn.  
- Laat de abrikozen goed uitlekken, maar bewaar 5–10 ml weekwater voor later gebruik.  
- Doe de geweekte abrikozen in een kleine pan.  
- Voeg suiker en eventueel citroensap toe.  
- Breng zachtjes aan de kook en laat **5–10 min inkoken** tot de abrikozen volledig zacht zijn en het mengsel ingedikt is.  
- Roer regelmatig om aanbranden te voorkomen.  
- Gebruik een smalle, hoge beker met staafmixer, of pureer met een vork als de hoeveelheid te klein is.  
- Voeg eventueel een beetje van het bewaarde weekwater toe om de gewenste consistentie te bereiken.  
- Laat afkoelen tot kamertemperatuur.

>  **Tip:** Kort inkoken behoudt het frisse aroma, terwijl de puree dik genoeg wordt voor vullingen of glazuur.
