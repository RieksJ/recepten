# Tiramisu (Bernadette's recept)

Dit recept levert een leuke schaal tiramisu op (6 personen), die mensen blijkbaar erg lekker vinden.
Bereiden: 50 minuten. Koelkast: 3 uur (of meer).

## Ingrediënten
- 2 eiwitten (ca. 70 g) - kamertemperatuur
- 4 eidooiers (ca. 80 g) - kamertemperatuur
- 120 g poedersuiker
- 400 g mascarpone (2 bakjes) - koelkasttemperatuur
- 200 g lange vingers (1 pak)
- 200 g sterke, afgekoelde koffie (hoogstens kamertemperatuur)
- 150 g pure chocolade, grof geraspt
- 10 g cacaopoeder

## Bereiding
1. Zet 200 g sterke koffie en laat volledig afkoelen.  
2. Klop de eiwitten stijf.  
3. Klop de eidooiers met de poedersuiker tot een luchtige, bleekgele massa.  
4. Spatel de mascarpone door het dooiermengsel, daarna voorzichtig de eiwitten.  
5. Bedek de bodem van een rechthoekige schaal (ca. 20×25 cm) met een laag lange vingers.  
6. Bestrijk de koekjes gelijkmatig met koffie (niet doorweken).  
7. Bedek met een laag mascarponeroom, bestrooi met geraspte chocolade.  
8. Herhaal tot de ingrediënten op zijn, eindig met een laag mascarponeroom.  
9. Bestuif met cacao en laat minimaal 3 uur opstijven in de koelkast.

## Tip
- Gebruik iets meer mascarpone (500 g) en 3 kleine eiwitten voor een grotere schaal.
- Maak van de 2 resterende eiwitten iets anders, bijvoorbeeld kletskoppen, amandelkoekjes
  kokosmakaronen, merengues, macarons, of voeg het toe aan een omelet, roerei, of brood/cakebeslag.

