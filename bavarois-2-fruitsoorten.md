# Bavarois met Twee Vruchten (geschikt voor ingemaakte vruchten)

Luchtige, dubbelgelaagde bavarois op basis van eieren, vruchtenpurees en gelatine.  
Gebruik ingemaakte vruchten voor gemak en langere houdbaarheid.  
Stabiel genoeg om te storten, maar zacht van structuur.  

**Bewaren:** maximaal 2 dagen afgedekt in de koelkast.  
**Invriezen:** alleen stabiele fruitsoorten en stevigere lagen invriezen; luchtige, waterige of sterk zure combinaties kunnen papperig worden.  
**Ontdooien:** langzaam in de koelkast; consumeer dan binnen 24 uur.  
**Gebruik:** los dessert, laagjes in taart, of in een dessertglas.  

---

## Ingrediënten

**Opmerkingen:**
- Weeg de gelatineblaadjes; ze zijn niet meer vanzelfsprekend 2 g.  
- Als je eieren splitst, weeg dan het eiwit en eigeel continu, en ga door totdat de hoeveelheid eigeel min of meer klopt.  
- De hoeveelheid eiwit die je overhoudt gebruik je voor het eiwitmengsel.
- Aan het eiwitmengsel kan je slagroom toevoegen (max. 1,5× eiwitgewicht).

| Ingrediënt                     | S               | M                  | L               | XL                 |
|--------------------------------|:---------------:|:------------------:|:---------------:|:------------------:|
| **Eindproduct**                |                 |                    |                 |                    |
| Gewicht                        | 667 g           | 1020 g             | 1373 g          | 1726 g             |
| Volume                         | ≈ 0,667 l       | ≈ 1,02 l           | ≈ 1,373 l       | ≈ 1,726 l          |
| Vorm                           | rond Ø 12 cm    | rechthoek 15×10 cm | rond Ø 18 cm    | rechthoek 20×15 cm |
| Hoogte                         | ≈ 1,75 cm       | ≈ 2,75 cm          | ≈ 2,95 cm       | ≈ 2,85 cm          |
| # stukken/punten               | 4–6             | 6–8                | 8–10            | 12–16              |
| # eieren (M)                   | 3               | 6                  | 9               | 12                 |
| **Vruchtmengsel 1**            |                 |                    |                 |                    |
| Ingemaakte vruchtpuree         | 100 g           | 200 g              | 300 g           | 400 g              |
| Gelatine (blaadjes)            | 3 g (≈ 1)       | 6 g (≈ 2)          | 9 g (≈ 3)       | 12 g (≈ 4)         |
| **Vruchtmengsel 2**            |                 |                    |                 |                    |
| Ingemaakte vruchtpuree         | 80 g            | 160 g              | 240 g           | 320 g              |
| Gelatine (blaadjes)            | 2 g (≈ 1)       | 4 g (≈ 2)          | 6 g (≈ 3)       | 8 g (≈ 4)          |
| **Eidooiermengsel**            |                 |                    |                 |                    |
| Eidooiers                      | 54 g (3 M)      | 108 g (6 M)        | 162 g (9 M)     | 216 g (12 M)       |
| Suiker                         | 45 g            | 90 g               | 135 g           | 180 g              |
| **Eiwitmengsel**               |                 |                    |                 |                    |
| Eiwitten (kamertemperatuur)    | 111 g (3 M)     | 222 g (6 M)        | 333 g (9 M)     | 444 g (12 M)       |
| Suiker                         | 15 g            | 30 g               | 45 g            | 60 g               |
| Slagroom<sup>*</sup> (koud, optioneel) | 100 g           | 200 g              | 300 g           | 400 g              |

***\)** Slagroom maakt bavarois zachter en luchtiger; gebruik max. 1,5× het gewicht van de eiwitten.

**Benodigdheden:**  
- Kom, spatel, garde of mixer  
- Pan voor au bain-marie  
- Weegschaal en maatbeker  
- Steelpan + zeef (voor fruitpuree c.q. coulis)  
- Vorm(en): rond of rechthoekig (of een tulbandvorm) 

---

## Bereiding

### 1️⃣ Fruitlagen

1. **Bereid de fruitpurees (als je geen ingemaakt fruit hebt)**
   - Neem de twee fruitsoorten die je wilt gebruiken (bijvoorbeeld framboos en Reine-Claude).  
   - Als je verse vruchten gebruikt: was, dep en ontpit ze; snijd groot fruit in gelijke stukken.  
   - Pureer het fruit met 10–15 % suiker van het vruchtgewicht en eventueel een klein beetje citroensap (±0,5–1 %).  
   - Zeef het mengsel om pitjes of velletjes te verwijderen.

2. **Controleer suiker en zuurgraad**
   - Neem een theelepeltje van de fruitpuree en breng die tussen 20-40 °C zodat je goed kan controleren op zoetheid en zuurgraad
   - Proef de puree - het mag licht zoet of licht zuur zijn:
   - Te zoet → voeg 0,5 % citroenzuur of 5 % citroensap toe (en dan wellicht even inkoken).  
   - Te zuur → 
     - voeg 0,5-1 % extra suiker en laat nog 1-2 min meekoken, of  
     - 10% extra zoet fruit of zoete vruchtensap (bijv. peer, banaan, wite druif) toe, of  
     - los een snufje natriumbicarbonaat (baksoda) op in een lepel vloeistof en voeg druppelsgewijs toe tot het schuimen stopt - niet meer, anders gaat de smaak verloren.  
   - Laat de puree afkoelen tot tussen 20-40 °C voordat je gelatine toevoegt of gaat samenstellen.

3. **Gelatine toevoegen**  
   - Week gelatine 5–10 min in koud water.  
   - Verwarm ca. 10 % van de puree tot 40–45 °C (niet >50 °C).  
   - Los gelatine hierin op, goed roeren; max. 50 °C, geen klontjes.  
   - Voeg gelatine-puree terug bij rest van de puree en roer goed door.  
   - Laat afkoelen tot kamertemperatuur (>20 °C).  

---

### 2️⃣ Eidooierbasis (gepasteuriseerd)
1. **Klop de eidooiers met de suiker** tot een **bleek, luchtig lintmengsel**:  
   het moet traag en vloeiend van de garde aflopen en even zichtbaar op het oppervlak blijven liggen.  
   → Stop zodra dit stadium is bereikt; te lang kloppen breekt de luchtbellen en verwarmt het mengsel.  
2. **Plaats de kom au bain-marie** boven net-niet-kokend water en blijf **continu roeren of kloppen**.  
3. **Pasteuriseren**: hou gedurende 3-4 minuten een temperatuur van **63–64 °C** aan (of iets hoger, maar NIET boven **75–78 °C**).  
   Gebruik een keukenthermometer voor controle; haal de kom direct van het vuur als het mengsel te warm dreigt te worden.  
4. **Laat afkoelen tot ± 30 °C** voordat je het mengt met de fruit- of eiwitdelen.

### 3️⃣ Eiwitmengsel
1. Klop eiwitten (op kamertemperatuur) met suiker tot stevige pieken.  
2. Als je (koude) slagroom gebruikt: klop die lobbig en vouw **voorzichtig** door de eiwitten.  

### 4️⃣ Samenstellen
1. Meng elk fruitmengsel met een deel van het eidooiermengsel.  
2. Vouw daarna het eiwitmengsel luchtig door.  
3. Giet eerst de **onderste fruitlaag** in de vorm (bij tulbandvorm doe je eerst de bovenste fruitlaag).    
4. Als je de lagen niet wilt vermengen, laat je het kort opstijven (10-15 minuten in koelkast) tot het oppervlak licht gestold is.  
5. Giet de **bovenste fruitlaag** erop (bij tulbandvorm: de onderste fruitlaag).  
6. Laat minimaal 4 uur koelen (bij voorkeur 8 uur, of een hele nacht).

### 5️⃣ Suggesties voor decoratie en serveren
- Voor het mengen met eidooiermengsel: voeg kleine (niet te natte) verse stukjes fruit toe.
- Vermeng de lagen een beetje door elkaar - het hoeft niet een strakke 2-laagse bavarois te zijn.
- Werk af met vers fruit of kleine stukjes van ingemaakte vruchten.  
- Coulis erover druppelen of laagjes in dessertglas (100 g fruit + 15 g suiker, evt. citroensap, kort verwarmen, pureren en zeven).  
- Dunne slagroomrand langs de rand opspuiten.  
- Serveer los of in dessertglas.  


---

## Tips
- Gebruik verse of geconserveerde puree; extra suiker is meestal niet nodig.  
- Gelatine oplossen in ca. 10 % van de puree, goed roeren, niet >50 °C.  
- Gelatinemengsel niet te koud laten worden - het begint bij 15–20 °C te stollen.  
- Eidooierbasis mag niet boven 78 °C uitkomen om te voorkomen dat het eigeel gaat stollen.  
- Als je onvoldoene eiwit hebt kun je dat aanvullen met (maximaal 1,5x dat gewicht aan) slagroom.  
- Spatelen en/of vouwen: altijd voorzichtig doen, draaiende beweging van onder naar boven, om luchtigheid niet te verliezen.  
- Continu roeren bij verwarmen eidooierbasis voorkomt hotspots en stollen.  

---

## Als het is misgegaan

| Probleem            | Herkenning               | Redding                             | Herbestemming                     |
|---------------------|--------------------------|-------------------------------------|-----------------------------------|
| Te vloeibaar        | Na 4 uur nog niet stevig | Extra gelatine oplossen en inmengen | Gebruik als saus                  |
| Te stevig/rubberig  | Bavarois erg hard        | Volgende keer minder gelatine       | Snijden in blokjes als fruitgelei |
| Korrelige structuur | Slagroom geschift        | Minder ver kloppen                  | Blender tot mousse                |

---

## Vaktermen
- **Au bain-marie:** verhitten boven heet water zonder direct contact met warmtebron.  
- **Lobbig:** zachte pieken die licht structuur behouden.  
- **Spatelen:** luchtig mengen met spatel zonder luchtigheid te verliezen.
- **Vouwen:** heel voorzichtig, met een zachte draaiende beweging van onder naar boven mengen.  

## Combinaties van fruit (of aromaten) die het goed doen

Onderstaande tabel geeft combinaties die het goed doen, en de verhouding tussen die combinaties.  
De keuze van een combinatie beïnvloedt de kleur, zuurgraad en het mondgevoel.

Sommige combinaties kunnen wel, niet, of voorzichtig worden ingevroren:
- ✅: **Ja** – Deze combinatie kan zonder problemen worden ingevroren; structuur en smaak blijven grotendeels behouden.  
- ⚠ : **Voorzichtig** – Deze combinatie kan ingevroren worden, maar sommige lagen kunnen iets wateriger of minder luchtig worden; ontdooien langzaam in de koelkast en kort bewaren.  
- ❌: **Nee** – Deze combinatie is niet geschikt om in te vriezen; de textuur, luchtigheid of smaak wordt sterk aangetast.

| Vruchtenpuree 1<br>(boven) | Vruchtenpuree 2<br>(onder) | Percentage P<br>(laag2/laag1) | Smaakprofiel | Kleurcontrast | Invriesbaar | Opmerking bij omkering |
|:-------------|:------------:|:--------:|:--------------------------|:------------------:|:------:|:----------------------------------------------|
| Mirabel      | Aardbei      |    1,0   | Zoet – aromatisch         | Hoog (geel/roze)   |    ⚠   | Aardbei boven → frisser, levendiger kleur     |
| Mirabel      | Abrikoos     |    1,0   | Zoet – rond               | Laag               |   ✅   | Abrikoos boven → warmer, zachter              |
| Mirabel      | Mango        |    1,0   | Zoet – tropisch           | Middel (geel/geel) |   ✅   | Mango boven → voller, romiger                 |
| Mirabel      | Passievrucht |    1,0   | Zoet – scherpzuur         | Hoog (geel/oranje) |   ❌   | Passievrucht boven → feller, zuurder         |
| Mirabel      | Peer         |    1,1   | Zoet – mild               | Laag               |   ✅   | Peer boven → vlakker                          |
| Mirabel      | Perzik       |    1,0   | Zoet – zacht              | Laag               |   ✅   | Perzik boven → iets frisser                   |
| Mirabel      | Reine-Claude |    1,2   | Zoet – fris               | Laag (geel/groen)  |    ⚠   | Reine-Claude boven → frisser, subtieler       |
| Mirabel      | Limoen       |    0,9   | Zoet – scherpfris         | Hoog               |   ❌   | Limoen boven → fris, expressief               |
| Mirabel      | Sinaasappel  |    1,0   | Zoet – citrusfris         | Hoog               |   ✅   | Sinaasappel boven → zuurder, frisser          |
| Mirabel      | Vanille      |    1,0   | Zoet – romig              | Laag               |   ✅   | Vanille boven → milder, dessertachtig         |
| Mirabel      | Basilicum    |    0,9   | Zoet – kruidig fris       | Middel             |    ⚠   | Basilicum boven → subtiel, verfijnd aroma     |
| Mirabel      | Gember       |    1,0   | Zoet – warm kruidig       | Middel             |    ⚠   | Gember boven → warmer, winterser              |
| Mirabel      | Amandel      |    1,1   | Zoet – nootachtig         | Laag               |   ✅   | Amandel boven → voller, zachter               |
| Mirabel      | Kardemom     |    1,0   | Zoet – kruidig aromatisch | Laag               |   ✅   | Kardemom boven → exotisch, warmer             |
| Framboos     | Reine-Claude |    1,1   | Friszuur – zachtzoet      | Hoog (roze/groen)  |    ⚠   | Reine-Claude boven → milder, minder levendig  |
| Framboos     | Passievrucht |    1,0   | Zuur – tropisch           | Hoog (roze/geel)   |   ❌   | Passievrucht boven → scherper, feller         |
| Framboos     | Mango        |    1,0   | Fris – volzoet            | Hoog               |   ✅   | Mango boven → romiger eerste indruk           |
| Framboos     | Abrikoos     |    1,1   | Fruitig – zachtzuur       | Gematigd           |   ✅   | Abrikoos boven → subtieler, minder fris       |
| Framboos     | Peer         |    1,2   | Zuur – mildzoet           | Laag               |    ⚠   | Peer boven → weinig contrast                  |
| Framboos     | Limoen       |    0,9   | Zuur – scherp             | Hoog               |   ❌   | Limoen boven → zeer fris                      |
| Framboos     | Perzik       |    1,0   | Fris – rondzoet           | Middel             |   ✅   | Perzik boven → warmer, minder scherp          |
| Framboos     | Aardbei      |    1,0   | Zoet-fris                 | Laag               |    ⚠   | Aardbei boven → zachter, framboos boven → frisser   |
| Framboos     | Pistache     |    1,1   | Friszuur – nootachtig     | Middel             |   ✅   | Pistache boven → iets zwaar, framboos boven → frisser |
| Aardbei      | Citroen      |    0,9   | Zoet – zuurfris           | Hoog               |   ❌   | Citroen boven → scherper                      |
| Aardbei      | Passievrucht |    1,0   | Zoet – tropischzuur       | Hoog               |   ❌   | Passievrucht boven → feller, tropisch         |
| Aardbei      | Mango        |    1,0   | Zoet – volzoet            | Middel             |   ✅   | Mango boven → zachter, romiger                |
| Aardbei      | Abrikoos     |    1,0   | Zachtzoet – rond          | Laag               |   ✅   | Abrikoos boven → warmer                       |
| Aardbei      | Reine-Claude |    1,1   | Zoet – fris               | Middel (roze/groen)|    ⚠   | Reine-Claude boven → frisser, levendiger      |
| Aardbei      | Framboos     |    1,0   | Zoet-fris                 | Laag               |    ⚠   | Framboos boven → frisser, aardbei boven → zachter   |
| Mango        | Reine-Claude |    1,1   | Tropisch – friszuur       | Gematigd           |    ⚠   | Reine-Claude boven → frisser                  |
| Mango        | Limoen       |    0,9   | Zoet – scherpzuur         | Hoog               |   ❌   | Limoen boven → extreem fris                   |
| Mango        | Framboos     |    1,0   | Zoet – zuurfris           | Hoog               |   ✅   | Framboos boven → frisser, contrasterend       |
| Mango        | Aardbei      |    1,0   | Zoet – volzoet            | Middel             |   ✅   | Aardbei boven → zachter, mango boven → tropischer    |
| Passievrucht | Peer         |    1,1   | Tropischzuur – mildzoet   | Hoog               |    ⚠   | Peer boven → vlakker                          |
| Passievrucht | Framboos     |    1,0   | Tropisch – zuurfris       | Hoog               |   ❌   | Framboos boven → frisser, passievrucht boven → feller |
| Passievrucht | Aardbei      |    1,0   | Tropischzuur – zoet       | Hoog               |   ❌   | Aardbei boven → zachter, passievrucht boven → feller |
| Perzik       | Aardbei      |    1,0   | Zoet – rondzoet           | Laag               |   ✅   | Aardbei boven → zachter, perzik boven → warmer |
| Abrikoos     | Groene appel |    1,1   | Zacht – friszuur          | Hoog               |    ⚠   | Appel boven → zuurder, frisser                |
| Abrikoos     | Framboos     |    1,0   | Zacht – friszuur          | Middel             |   ✅   | Framboos boven → levendiger                   |
| Reine-Claude | Sinaasappel  |    1,0   | Fris – citruszoet         | Hoog               |   ✅   | Sinaasappel boven → feller, aromatischer      |
| Reine-Claude | Vanille      |    1,0   | Fris – romig              | Laag               |   ✅   | Vanille boven → zachter, minder fris effect   |
| Kers         | Amandel      |    1,1   | Rijk – nootachtig         | Laag               |   ✅   | Amandel boven → dessertachtig                 |
| Kers         | Vanille      |    1,0   | Rijk – romig              | Laag               |   ✅   | Vanille boven → klassieker                    |
| Zwarte bes (cassis) | Vanille |  1,0   | Intens – romig            | Hoog               |   ✅   | Vanille boven → klassiek, zwarte bes boven → krachtig |
| Blauwe bes   | Citroen      |    0,9   | Mild – scherpfris         | Hoog               |   ❌   | Citroen boven → scherper, blauwe bes boven → zachter |
| Bramen       | Perzik       |    1,0   | Diepfruitig – zacht       | Middel             |   ✅   | Perzik boven → vriendelijker, bramen boven → intenser |
| Peer         | Kaneel       |    1,0   | Mild – warm kruidig       | Laag               |   ✅   | Kaneel boven → winterser                      |
| Citroen      | Gember       |    0,9   | Pittigzuur – kruidig      | Hoog               |   ❌   | Gember boven → warmer, minder fris            |
| Basilicum    | Limoen       |    0,9   | Kruidig – friszuur        | Middel             |    ⚠   | Limoen boven → scherper, dominanter           |

Gebruik onderstaande tabel om een combinatie te maken met een aromaat.

| Aromaat    | Bereidingswijze / inmaken                                | Hoeveelheid (praktisch)                | Gebruik in bavarois                       | Opmerkingen / Tips                                            |
|------------|----------------------------------------------------------|----------------------------------------|-------------------------------------------|---------------------------------------------------------------|
| Vanille    | Infuseren van slagroom of melkroom met halve vanillestok | 0,5–1% van gewicht van room/zuivel     | Door eidooier- of roommengsel             | Kort laten trekken tot aroma overgaat; niet koken             |
| Vanille    | Vanillesiroop (suiker + water + vanillestok)             | 5–10% van totale bavaroismassa         | Door fruitpuree of eidooierbasis          | Voeg toe voor lichte zoetheid + aroma                         |
| Vanille    | Vanille-extract in alcohol                               | 0,5–1% van totale bavaroismassa        | Meng direct door eidooier- of roommengsel | Sterk aroma; alcohol verdampt deels tijdens bereiden          |
| Pistache   | Pistachepasta (rooster + malen + licht suiker)           | 15–20% van totale fruit- of roomlaag   | Vouwen door eidooier- of eiwitmengsel     | Kort roosteren verdiept smaak; niet te veel suiker toevoegen  |
| Pistache   | Fijngehakte geroosterde noten                            | 10–15% van laaggewicht                 | Door of over laag vouwen                  | Geeft bite en textuur                                         |
| Amandel    | Amandelpasta (rooster + malen + suiker)                  | 15–20% van laaggewicht                 | Door eidooier- of eiwitmengsel            | Roosteren geeft volle nootachtige smaak                       |
| Amandel    | Fijngehakte geroosterde noten                            | 10–15% van laaggewicht                 | Vouwen door room- of fruitlaag            | Textuur en visueel effect                                     |
| Basilicum  | Infusie in lichte siroop (50 g suiker + 50 ml water per 100 g basilicum) | 1–3% van totale bavaroismassa | Meng door room- of fruitlaag       | Sterk aroma, voorzichtig doseren                              |
| Basilicum  | Infusie in room                                          | 1–3% van totale roommassa              | Door roomlaag of eidooierbasis            | Aromatisch, fris; kort laten trekken                          |
| Kardemom   | Licht malen + infusie in room of siroop                  | 0,2–0,5% van totale bavaroismassa      | Door room- of eidooiermengsel             | Zeer krachtig aroma; doseren naar smaak                       |
| Gember     | Verse gember pureren + kort koken in lichte siroop       | 2–5% van laaggewicht                   | Door fruitpuree of roomlaag               | Kan zowel fris als verwarmend effect geven                    |
| Gember     | Infusie in room of melkroom                              | 2–5% van totale roommassa              | Door room- of eidooierbasis               | Frisse, zachte gembersmaak                                    |
