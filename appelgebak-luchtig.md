# Luchtig Appelgebak

Luchtig appelgebak met veel appel en amandelmeel, licht zoet, geschikt voor meerdere bakvormen.  

**Bewaren:** luchtdicht 2 dagen op kamertemperatuur, 4 dagen in koelkast, tot 3 maanden in diepvries.  
**Ontdooien:** eerst in de koelkast
**Gebruik:** bij koffie/thee of als nagerecht met slagroom of hangop.

---

## Ingrediënten

| Ingrediënt             | Ø18 cm          | Ø20 cm          | 15×25 cm        | Ø24 cm          | 20×30 cm         | 30×36 cm         |
|------------------------|:---------------:|:---------------:|:---------------:|:---------------:|:----------------:|:----------------:|
| **Eindproduct**        |                 |                 |                 |                 |                  |                  |
| Personen               | 5-7             | 6-8             | 7-9             | 9–11            | 10–12            | 16–18            |
| Gewicht beslag         | 1394 g          | 1674 g          | 1953 g          | 2231 g          | 3068 g           | 5300 g           |
| Volume                 | ≈ 1,255 l       | ≈ 1,507 l       | ≈ 1,760 l       | ≈ 2,01 l        | ≈ 2,763 l        | ≈ 4,775 l        |
| Hoogte                 | ≈ 4,94 cm       | ≈ 4,80 cm       | ≈ 4,69 cm       | ≈ 4,44 cm       | ≈ 4,61 cm        | ≈ 4,42 cm        |
| Geschatte baktijd      | 35–45 min       | 40–50 min       | 45–50 min       | 50–55 min (*)   | 50–60 min        | 60–75 min        |
| **Appels**             |                 |                 |                 |                 |                  |                  |
| Appels, geschild       | 571 g           | 686 g           | 800 g           | 914 g           | 1257 g           | 2171 g           |
| **Droog mengsel**      |                 |                 |                 |                 |                  |                  |
| Amandelmeel            | 121 g           | 146 g           | 170 g           | 194 g           | 267 g            | 461 g            |
| Bloem                  | 114 g           | 137 g           | 160 g           | 183 g           | 251 g            | 434 g            |
| Bakpoeder, gezeefd     | 10 g            | 12 g            | 14 g            | 16 g            | 22 g             | 38 g             |
| Zout                   | 1,4 g           | 1,7 g           | 2,0 g           | 2,3 g           | 3,1 g            | 5,4 g            |
| Kaneelpoeder (optie)   | 3,6 g           | 4,3 g           | 5,0 g           | 5,7 g           | 7,9 g            | 13,6 g           |
| Rozijnen (optie)       | 71 g            | 86 g            | 100 g           | 114 g           | 157 g            | 271 g            |
| **Dooiermengsel**      |                 |                 |                 |                 |                  |                  |
| Eidooiers              | 90 g<br>(≈5 M)  | 108 g<br>(≈6 M) | 126 g<br>(≈7 M) | 144 g<br>(≈8 M) | 198 g<br>(≈11 M) | 342 g<br>(≈19 M) |
| Suiker (dooiermengsel) | 79 g            | 94 g            | 110 g           | 126 g           | 173 g            | 299 g            |
| Boter, zacht           | 79 g            | 94 g            | 110 g           | 126 g           | 173 g            | 299 g            |
| Vanille-extract        | 2,5 g           | 3,0 g           | 3,5 g           | 4,0 g           | 5,5 g            | 9,5 g            |
| Citroenrasp (optie)    | 1,8 g           | 2,1 g           | 2,5 g           | 2,9 g           | 3,9 g            | 6,8 g            |
| **Eiwitschuim**        |                 |                 |                 |                 |                  |                  |
| Eiwitten               | 185 g<br>(≈5 M) | 222 g<br>(≈6 M) | 259 g<br>(≈7 M) | 296 g<br>(≈8 M) | 407 g<br>(≈11 M) | 703 g<br>(≈19 M) |
| Suiker (eiwitten)      | 64 g            | 77 g            | 90 g            | 103 g           | 141 g            | 244 g            |
| Zout (eiwitten)        | 0,7 g           | 0,9 g           | 1,0 g           | 1,1 g           | 1,6 g            | 2,7 g            |

**\*\)**: Er is kans op overbakken van de bovenkant. Check vanaf 45 minuten of de bovenkant niet te bruin wordt en leg er folie op als dat zo is. 

---

## Bereidingswijze

1. Voorbereidingen:
   1. Haal boter en eieren uit de koeling.
   2. Weeg belangrijkste ingredienten af en doe ze in bakjes/kommetjes:
      - maak het droge mengsel: weeg en zeef de bloem en bakpoeder, voeg amadelmeel, zout en kaneel toe (allemaal in 1 kom), en meng tot egaal geheel.
      - doe de boter in bakje en zorg dat die zacht wordt (kamertemperatuur: 20-22 °C, zet zo nodig even in magnetron en meng daarna goed) - voorzichtig smelten in magnetron - daar kan dan vanille en citroenrasp bij.
      - doe de suiker, de citroenrasp en de vanille extract in een bakje. Als je geen vanille extract hebt, kun je daarvoor vanillesuiker gebruiken. De hoeveelheid vanillesuiker heeft hetzelfde gewicht als de vanille extract. Maar je moet dan wel de suiker met dat gewicht verminderen zodat de zoetheid dezelfde blijft.
      - doe de suiker voor de eiwitten in een apart bakje.
      - zet de zout voor de eiwitten klaar (en ook het vanille extract als je dat gebruikt)
      - splits eieren - eigeel in eerste mengkom, eiwit in tweede (vetvrije!) mengkom - eiwit moet op kamertemperatuur komen.
      - rozijnen 10-15 min. in warm water of appelsap laten weken.
   3. Schil de appels, verwijder de klokhuizen en snijd plm. 1/4 in 1×1 cm blokjes en plm. 3/4 in plakjes van 3–4 mm.
   4. Doe de rozijnen in een vergiet of zo om ze te laten uitlekken.  
   5. Verwarm de oven voor op 175 °C (boven-/onderwarmte). 
   6. Vet de bakvorm in of bekleed met bakpapier.  

2. Klop de eidooiers met de (zachte!) boter, suiker, vanille en citroenrasp in een grote kom tot een licht en romig dooiermengsel.  
   Kleur is licht, textuur luchtig. Je kunt dit lang kloppen, mits de boter echt zacht is en de suiker volledig oplost. Als het mengsel gaat schiften: voeg 1–2 eetlepels van het droge mengsel toe en klop kort door om het te herstellen.  

3. Spatel het droog mengsel door het dooiermengsel tot een dik, homogeen beslag zonder droge strepen.  
   Tip: meng niet te lang, om luchtigheid te bewaren.  

4. Klop de eiwitten met zout tot lobbig, voeg dan suiker in 3 porties toe en klop stijf tot stevig eiwitschuim met glans; de pieken zijn stevig en blijven rechtop staan.  
   Tip: kom moet vetvrij zijn, anders worden eiwitten niet stijf.
   Tip: Bij grote hoeveelheden is het handig eiwit in/met 2 porties/schalen te werken.  

5. Vouw het eiwitschuim in 2–3 gedeeltes voorzichtig door het dooiermengsel tot een luchtig, homogeen beslag waarin geen klonten eiwit zichtbaar zijn.  
   Tip: werk met spatel, niet roeren om de luchtigheid te bewaren.  

6. Dep de rozijnen en appelblokjes droog, meng ze, en spatel ze dan door het beslag zodat ze gelijkmatig verdeeld zijn en ze niet allemaal onderin komen.  

7. Doe dun laagje beslag in de vorm, strijk glad, leg er 2 of 3 lagen appelplakjes op. Herhaal dit totdat het beslag op is waarna je nog een laagje appelplakjes er decoratief oplegt. (zie ook tips)

8. Bak in het midden van de oven tot een goudbruine taart volgens de richtlijnen in de ingrediententabel.  
   - Controleer vanaf 5 min voor de aangegeven baktijd of het gebak al gaar is (want elke oven is anders).  
   - Als de prikker er niet droog uitkomt, gewoon 5–10 minuten langer bakken. Dit kun je verschillende malen herhalen (nodig als de appels vochtig zijn). 
   - Als de bovenkant al goudbruin is, dek je het gebak af met folie af zodat hij niet verbrandt.

9.  Laat 10–15 min afkoelen in de vorm, stort dan uit op een rooster.  
    Tip: niet te vroeg storten, anders breekt de taart. Eventueel - vooral als de taart vochtig was - eerst nog 20 min. in de (afkoelende) oven laten staan.

---

## Tips

- Gebruik stevige, zure appels (goudrenetten of notarisappelen) voor balans met de luchtige cake.  
- Laat de plakjes appel dun (3–4 mm), anders zakken ze en worden ze soppig.  
- Gebruik gerust 2, 3 of 4 lagen appel opelkaar, het beslag is luchtig genoeg om dat te dragen - anders raak je de appels niet kwijt.  
- Dep de blokjes appel droog met keukenpapier zodat er minder vocht in het beslag komt.  
- Meng (vouw) eiwit altijd met spatel, niet roeren → behoud luchtigheid.  
- Als je meer ei had dan nodig was, kun je hiermee de taart bestrijken om hem te laten glanzen.  
- Controleer oven vroegtijdig: te lang bakken maakt de taart droog.  
- Bij een te nat resultaat: 5–10 min langer bakken met folie over de taart.  

---

## Als het is misgegaan

| Probleem          | Herkenning                       | Redding                                          | Herbestemming                   |
|-------------------|----------------------------------|--------------------------------------------------|---------------------------------|
| Te nat na baktijd | Prikker komt er nat uit          | 5–10 min langer bakken met folie                 | Serveren als warme pudding      |
| Ingestorte taart  | Zakt in na bakken                | Oorzaak: te vroeg uit oven of eiwit te slap      | Gebruik als trifle met room     |
| Droog gebakken    | Korrelig mondgevoel, harde korst | Volgende keer korter bakken                      | Verkruimelen als topping        |
| Appels zakken     | Alle stukken onderin             | Appelblokjes voor het mengen met bloem bestuiven | Serveren als “omgekeerde” taart |

---

## Vaktermen

- **Spatelen**: met een spatel voorzichtig door beslag bewegen (snijdend en heffend) om luchtigheid te behouden.  
- **Vouwen**: techniek waarbij twee mengsels worden gecombineerd door het ene mengsel steeds van onder naar boven over het andere te tillen.  
- **Lobbig**: toestand van opgeklopt eiwit waarbij zachte pieken blijven staan maar nog iets doorzakken.  
- **Stijf opgeklopt**: toestand van eiwit waarbij pieken rechtop blijven staan en glanzend zijn.  
- **Bakken “tot prikker schoon”**: (prikkerproef) test op gaarheid; een houten prikker moet er droog uitkomen zonder beslagresten.  
- **Romig kloppen**: luchtig mengen van boter, suiker en eidooiers tot een lichtgeel, luchtig geheel zonder klontjes.  
- **Homogeen**: mengsel waarbij alle ingrediënten volledig zijn opgenomen zonder zichtbare strepen of klonten.  
- **Luchtig**: structuur waarin veel lucht is opgenomen, zichtbaar als een lichte, zachte textuur.  
