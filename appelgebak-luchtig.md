Ik heb een recept voor appelgebak dat gemaakt is door een student voor een andere student, waarbij het de bedoeling is dat het compleet is en niet noodzakelijk de gemakkelijkste manier. De voorbereidingen zijn bedoeld om een soort routine te kweken om eerst alles klaar te zetten om daarna zonder gedoe de kunnen mengen, kloppen, en andere patisserie-handelingen te kunnen doen.  Geef hierop feedback als een meester-bakker.

# Luchtig Appelgebak

Luchtig appelgebak met veel appel en amandelmeel, licht zoet, geschikt voor meerdere bakvormen.  

**Bewaren:** luchtdicht 2 dagen op kamertemperatuur, 4 dagen in koelkast, tot 3 maanden in diepvries.  
**Ontdooien:** eerst in de koelkast.  
**Gebruik:** bij koffie/thee of als nagerecht met slagroom of hangop.

---

## Ingrediënten

| Ingrediënt             |  Ø18 cm         |  Ø20 cm         |  15×25 cm       |  Ø24 cm         |  20×30 cm        |  30×36 cm        |
|------------------------|:---------------:|:---------------:|:---------------:|:---------------:|:----------------:|:----------------:|
| **Eindproduct**        |                 |                 |                 |                 |                  |                  |
| Personen               | 5–7             | 6–8             | 7–9             | 9–11            | 10–12            | 16–18            |
| Gewicht beslag         | 1349 g          | 1671 g          | 1943 g          | 2231 g          | 3068 g           | 5300 g           |
| Volume                 | ≈ 1,215 l       | ≈ 1,504 l       | ≈ 1,748 l       | ≈ 2,008 l       | ≈ 2,763 l        | ≈ 4,775 l        |
| Hoogte                 | ≈ 4,77 cm       | ≈ 4,78 cm       | ≈ 4,68 cm       | ≈ 4,42 cm       | ≈ 4,60 cm        | ≈ 4,42 cm        |
| Geschatte baktijd      | 35–45 min       | 40–50 min       | 45–50 min       | 45–55 min       | 50–60 min        | 60–75 min        |
| Oventemperatuur O/B    | 175 °C          | 175 °C          | 175 °C          | 170 °C          | 170 °C           | 165 °C           |
| **Appels**             |                 |                 |                 |                 |                  |                  |
| Appels, geschild       | 526 g           | 631 g           | 737 g           | 842 g           | 1157 g           | 1999 g           |
| **Droog mengsel**      |                 |                 |                 |                 |                  |                  |
| Amandelmeel            | 121 g           | 146 g           | 170 g           | 194 g           | 267 g            | 461 g            |
| Bloem                  | 114 g           | 137 g           | 160 g           | 183 g           | 251 g            | 434 g            |
| Bakpoeder, gezeefd     | 10 g            | 12 g            | 14 g            | 16 g            | 22 g             | 38 g             |
| Zout                   | 1,4 g           | 1,7 g           | 2,0 g           | 2,3 g           | 3,1 g            | 5,4 g            |
| Kaneelpoeder (optie)   | 3,6 g           | 4,3 g           | 5,0 g           | 5,7 g           | 7,9 g            | 13,6 g           |
| Rozijnen (optie)       | 71 g            | 86 g            | 100 g           | 114 g           | 157 g            | 271 g            |
| **Dooiermengsel**      |                 |                 |                 |                 |                  |                  |
| Eidooiers              | 90 g<br>(≈5 M)  | 108 g<br>(≈6 M) | 126 g<br>(≈7 M) | 144 g<br>(≈8 M) | 198 g<br>(≈11 M) | 342 g<br>(≈19 M) |
| Suiker (dooiermengsel) | 79 g            | 94 g            | 110 g           | 126 g           | 173 g            | 299 g            |
| Boter, zacht           | 79 g            | 94 g            | 110 g           | 126 g           | 173 g            | 299 g            |
| Citroenrasp (optie)    | 1,8 g           | 2,1 g           | 2,5 g           | 2,9 g           | 3,9 g            | 6,8 g            |
| Vanille-extract(**)    | 2,5 g           | 3,0 g           | 3,5 g           | 4,0 g           | 5,5 g            | 9,5 g            |
| **Eiwitschuim**        |                 |                 |                 |                 |                  |                  |
| Eiwitten               | 185 g<br>(≈5 M) | 222 g<br>(≈6 M) | 259 g<br>(≈7 M) | 296 g<br>(≈8 M) | 407 g<br>(≈11 M) | 703 g<br>(≈19 M) |
| Suiker (eiwitten)      | 64 g            | 77 g            | 90 g            | 103 g           | 141 g            | 244 g            |
| Zout (eiwitten)        | 0,7 g           | 0,9 g           | 1,0 g           | 1,1 g           | 1,6 g            | 2,7 g            |

**\*\\)**: Er is kans op overbakken van de bovenkant. Check vanaf 45 minuten of de bovenkant niet te bruin wordt en leg er folie op als dat zo is. 
**\*\*\)**: Je kunt ipv X gram vanille-extract ook X gram vanille-suiker gebruiken, en de 'Suiker (dooiermengsel)' met X gram verminderen.

---

## Bereidingswijze

1. Voorbereidingen (Mise en place):
   1. Haal boter en eieren uit de koeling.
   2. Doe de boter en citroenrasp in een bakje, laat die op kamertemperatuur (20-22 °C) komen (liefst niet in de magnetron).
   3. Splits de eieren - eidooier in een kom, eiwitten in vetvrije kom (kamertemperatuur).
   4. Droogmengsel: zeef bloem en bakpoeder, voeg amandelmeel, zout en kaneel toe, en meng tot egaal geheel.
   5. Dooiermengsel-suiker: suiker en vanille extract in een bakje - zie tips.
   6. Zoutbakje voor eiwitten.
   7. Eiwitsuikerbakje apart.
   8. Rozijnen 10-15 min. weken in warm water of appelsap.
   9. Schil de appels, verwijder de klokhuizen, snijd in 3-4 mm plakjes. Dep droog.  
   10. Rozijnen afgieten en droogdeppen.  
   11. Oven voorverwarmen op 175 °C (boven-/onderwarmte). 
   12. Bakvorm invetten of bekledenmet bakpapier.  

> tip: Als je geen vanille extract hebt, kun je daarvoor vanillesuiker gebruiken.  
>   X gram vanille extract vervang je door X gram vanillesuiker, en je vermindert de hoeveelheid suiker (dooiermengsel) dan met X gram.

2. **Dooiermengsel**: Klop eidooiers + boter + suiker ±4–6 min tot luchtig en romig. 

> Tips:
> - 4-6 min. op middelhoge stand. Stop zodra het glad en crèmig is; langer heeft geen meerwaarde en kan zelfs schade doen aan de emulsie.  
> - Niet te lang kloppen — bij >22 °C boter kan het mengsel schiften en volume verliezen.  
> - Als het mengsel gaat schiften: voeg 1–2 eetlepels van het droge mengsel toe en klop kort door om het te herstellen.  

3. **Droogmengsel**: Spatel in 2-3 delen door dooiermengsel tot een dik, homogeen beslag zonder droge strepen.  

> Tip: meng niet te lang, om luchtigheid te bewaren.  

4. Klop de eiwitten met zout en voeg suiker in 3 delen toe:
   - deel 1 als het eiwit schuimt;
   - deel 2 als het eiwit lobbig is;
   - deel 3 als het schuim bijna stijf is en klop door tot stevig eiwitschuim met glans; de pieken zijn *NET* stevig en zijn nog wat buigzaam, zodat het makkelijker invouwt.  

> Tip: kom moet vetvrij zijn, anders worden eiwitten niet stijf.
> Tip: Bij grote hoeveelheden is het handig eiwit in/met 2 porties/schalen te werken.  

5. **Vouwen**: 2 el schuim door dooiermengsle mengen (familie maken). Rest in 3 delen invouwen - voorzichtig, tot homogeen

> - eerst 'familie maken': 2 eetlepels schuim door het dooiermengsel mengen om het beslag te 'verlichten', zodat de rest makkelijker mengt.  
> - het schuim in 3 delen door het dooiermengsel vouwen:
>   - Gebruik een grote spatel en draai de kom steeds een kwartslag terwijl je van onder naar boven “snijdt”.
>   - Eerste deel: mag iets steviger, ±15–20 bewegingen.
>   - Tweede deel: rustig en luchtig, ±15–20 bewegingen.
>   - Derde deel: zeer voorzichtig, ±10–20 bewegingen, alleen tot homogeen.
>   - Stop zodra er geen duidelijke witte strepen meer zijn - overvouwen is het echte risico.

6. **Samenstellen**:
   - Dun laagje beslag in de vorm, appelrestjes + plakjes + rozijnen.
   - Herhaal lagen, eindig met appelplakjes bovenop.

7. **Bakken**: midden van de oven, tijd: zie tabel, tot een goudbruine taart die slaagt voor de 'prikkertest'.  

> - Controleer vanaf 5 min voor de aangegeven baktijd of het gebak al gaar is (want elke oven is anders).  
> - Als de prikker er niet droog uitkomt, gewoon 5–10 minuten langer bakken. Dit kun je verschillende malen herhalen (nodig als de appels vochtig zijn).  
> - Bak door totdat de kern van het gebak 96 °C is.
> - Als de bovenkant al goudbruin is terwijl je nog doorbakt, dek je het gebak af met aluminiumfolie zodat hij niet verbrandt.

8. **Afkoelen**: 10–15 min in de vorm, dan op rooster volledig laten afkoelen.  

---

## Tips

- Gebruik stevige, zure appels (goudrenetten of notarisappelen) voor balans met de luchtige cake.  
- Laat de plakjes appel dun (3–4 mm), anders zakt de (gare!) taart alsnog in en wordt het zompig.
- Dep de plakjes appel droog voordat je ze in het gebak verwerkt.  
- Als je het gebak wilt laten glanzen, bestrijk het dan direct na het bakken met een dun laagje warme abrikozenjam (beschermt ook tegen uitdrogen). Gebruik liever geen ei voor het bakken zodat de appelschijfjes nog mooi karamelliseren.   
- Controleer oven vroegtijdig: te lang bakken maakt de taart droog.  
- Bij een te nat resultaat: 5–10 min langer bakken met folie over de taart.  

---

## Als het is misgegaan

| Probleem          | Herkenning                       | Redding                                          | Herbestemming                   |
|-------------------|----------------------------------|--------------------------------------------------|---------------------------------|
| Te nat na baktijd | Prikker komt er nat uit          | 5–10 min langer bakken met folie                 | Serveren als warme pudding      |
| Ingestorte taart  | Zakt in na bakken                | Oorzaak: te vroeg uit oven of eiwit te slap      | Gebruik als trifle met room     |
| Droog gebakken    | Korrelig mondgevoel, harde korst | Volgende keer korter bakken                      | Verkruimelen als topping        |
| Appels zakken     | Alle stukken onderin             | Appelblokjes voor het mengen met bloem bestuiven | Serveren als “omgekeerde” taart |

Een klassiek (en frustrerend) probleem is dat het gebak wel gaar is, maar dat na afkoelen de binnenkant toch zompig is.  
Dat komt dan niet door te kort bakken, maar door vochtbalans en warmteverdeling.

🔍 Waarschijnlijke oorzaken

1. Appels te vochtig of te dik  
   → Dikke of natte plakjes (niet droog gedept) geven veel vocht af dat pas ná het bakken uit de kruim trekt.
2. Te dichte appellagen
   → Als de lagen te compact zijn, kan stoom niet ontsnappen; het vocht condenseert bij het afkoelen.
3. Taart te snel uit de oven
   → De kern is dan wel 96 °C, maar het vocht moet nog verdampen.
   Laat de taart in de afkoelende oven staan met de deur op een kier (tot bijna volledig is afgekoeld, ±1–2 uur)
4. Te korte nabakfase zonder folie  
   → Soms lijkt de bovenkant klaar, maar de onderkant is nog vochtig.  
   Dek af met folie en bak 10–15 min. langer op 160 °C.

💡 Herstel & voorkoming

Herstel (als het is gebeurd): snijd de taart in punten, leg ze op bakpapier en droog ze 10 min. in de oven op 150 °C.

Volgende keer:
- Appelplakjes dunner (3 mm) en droogdeppen.
- Laat de taart in de afkoelende oven staan met de deur op een kier (tot bijna volledig is afgekoeld, ±1–2 uur)

---

## Vaktermen

- **Spatelen**: met een spatel voorzichtig door beslag bewegen (snijdend en heffend) om luchtigheid te behouden.  
- **Vouwen**: techniek waarbij twee mengsels worden gecombineerd door het ene mengsel steeds van onder naar boven over het andere te tillen.  
- **Lobbig**: toestand van opgeklopt eiwit waarbij zachte pieken blijven staan maar nog iets doorzakken.  
- **Stijf opgeklopt**: toestand van eiwit waarbij pieken rechtop blijven staan en glanzend zijn.  
- **Bakken “tot prikker schoon”**: (prikkerproef) test op gaarheid; een houten prikker moet er droog uitkomen zonder beslagresten.  
- **Romig kloppen**: luchtig mengen van boter, suiker en eidooiers tot een lichtgeel, luchtig geheel zonder klontjes.  
- **Homogeen**: mengsel waarbij alle ingrediënten volledig zijn opgenomen zonder zichtbare strepen of klonten.  
- **Luchtig**: structuur waarin veel lucht is opgenomen, zichtbaar als een lichte, zachte textuur. 
- **Schiften**: het mengsel dat normaal glad hoort te zijn valt uiteen in vet en vocht - je ziet dan kleine vetdeeltjes drijven in een natte massa (korrelige structuur).  
- **Familie maken**: een baktechniek waarbij een kleine hoeveelheid licht, luchtig mengsel (zoals opgeklopt eiwit of slagroom) voorzichtig door een zwaarder mengsel wordt opgenomen om het geheel te verlichten, zodat het resterende lichte mengsel later gemakkelijker en zonder verlies van luchtigheid kan worden ingeklopt of gevouwen.  