# Appeltaart (a la Robert)

Dit recept levert een klassieke appeltaart met een knapperige, boterige bodem en een zachte appelvulling, licht gezoet en op smaak gebracht met een beetje abrikozenpuree en rozijntjes.  

**Bewaren:** luchtdicht 1 dag op kamertemperatuur, 3 dagen in koelkast, tot 2 maanden in diepvries.  
**Ontdooien:** eerst in de koelkast.  
**Gebruik:** bij koffie/thee of als nagerecht met slagroom of hangop.

| **Eindproduct-tabel**           | Ø 24 cm        | Ø 18 cm        |
|---------------------------------|:--------------:|:--------------:|
| Totaal appels (geschild) [1]    | 1150 g (1500*) | 650 g (820*)   |
| Personen                        | 12–13          | 6–7            |
| Gewicht beslag (totaal)         | ≈ 1,95 kg      | ≈ 1,10 kg      |
| Volume                          | ≈ 2,35 l       | ≈ 1,30 l       |
| Vorm                            | Ø 24 cm        | Ø 18 cm        |
|   Oppervlak                     | 452,4 cm²      | 254,5 cm²      |
|   Hoogte (ongeveer)             | ≈ 5,0 cm       | ≈ 5,0 cm       |
| **Baktijd-fases:**              |                |                |
| – Startfase                     | 20 min (200 °C) | 18 min (200 °C) |
| – Gaarfase                      | 25 min (185 °C) | 22 min (185 °C) |
| – Nabakfase (optioneel)         | 5 min (180 °C)  | 5 min (180 °C)  |

| **Ingrediëntentabel:**          | Ø 24 cm        | Ø 18 cm        |
|---------------------------------|:--------------:|:--------------:|
| **Deeg**                        |                |                |
| Tarwebloem                      | 300 g          | 200 g [2]      |
| Suiker                          | 100 g          | 57 g           |
| Snuf zout                       | 2 g            | 1 g            |
| Bakpoeder                       | 4 g            | 2,7 g          |
| Rasp limoen/citroen/...         | 2 g            | 1,2 g          |
| Boter, koud                     | 150 g          | 85 g           |
| Ei                              | 50 g (1 M)     | 33 g (~2/3 M)  |
| **Bodem:** [3]                  |                |                |
| – Amandelmeel                   | 15 g           | 9 g            |

<div style="page-break-before: always;"></div>

| **Ingrediëntentabel:**          | Ø 24 cm        | Ø 18 cm        |
|---------------------------------|:--------------:|:--------------:|
| **Vulling:**                    |                |                |
| Appels (vulling)                | 1000 g         | 500 g          |
| Abrikozenpuree                  | 100g           | 50 g           |
| Suiker [5]                      | naar smaak     | naar smaak     |
| Custardpoeder [6]               | 35 g           | 20 g           |
| Rozijnen (optie)                | 80 g           | 45 g           |
| Rasp limoen/citroen/... (optie) | 2 g            | 1,2 g          |
| **Toplaag:**                    |                |                |
| Appels (toplaag)                | 300 g          | 175 g          |
| Kaneel                          | 1,5 g          | 0,8 g          |
| **Afwerking:**                  |                |                |
| Abrikozenjam (goed warm)        | 100 g          | 50 g           |
| Poedersuiker                    | 5–8 g          | 3–4,5 g        |

Noten:
- [1]:  
  - Kies stevige appels die hun vorm behouden.  
  - Kies zoete of zoetzure appels, of een combinatie daarvan (zorg voor een goede zoet-zuur balans).  
  - bijvoorbeeld Jonagolds en/of Elstars en/of Goudreinetten. 
  - *\) Minimaal gewicht van ongeschilde appels staat er tussen haakjes achter.  
  - Voor 100 g ongeschild heb je tussen de 125 en 150 g appels nodig, afhankelijk van hun grootte en (on)gaafheid.  
- [2]: 
  - Er is iets meer bloem gebruikt om het volle ei goed in balans te brengen; zo hoef je niets weg te gooien en blijft het deeg stevig genoeg.  
  - Je zou het deeg - nadat het klaar is gemaakt - nog 10-15 min in de koelkast moeten laten rusten zodat het vocht zich dan beter verdeelt en het deeg vanzelf steviger wordt.
- [3]: Amandelmeel neemt vocht op, geeft een lichte amandelsmaak en zachte textuur.<br>Je kunt het vervangen door:  
  - dunne plakjes amandelcake: dat neemt vocht op (en is de voorkeur van Robert).  
  - havermout (gebruik net zoveel als amandelmeel): dat blijft dan licht krokant, geeft wat structuur, en is neutraal van smaak.  
  - havermeel (gebruik 30% meer dan amandelmeel): dat absorbeert vocht sneller, de vulling kan iets droger lijken; is neutraal van smaak.  
  - paneermeel (gebruik net iets minder dan amandelmeel): dat neemt veel vocht op maar maakt de bodem snel droog; gebruik niet teveel.  
  - banketbakkersroom (een dun laagje, ongeveer 2,5x de hoeveelheid van amandelmeel).  
- [4]: Suiker (naar smaak) toevoegen:  
  - Om de zoet-zuur balans in orde te brengen.  
  - Om vocht te onttrekken aan de appels (de baktijd is kort, dus dat kan nodig zijn).  
- [5]: Als je banketbakkersroom op de bodem doet (in plaats van amandelmeel) moet je geen custard gebruiken.  

**Benodigdheden:**  
- Keukenmachine met mengkom  
- Deegroller  
- Spatel, garde  
- Ronde taartvorm of bakring
- Zeef voor bloem, bakpoeder, kaneel en poedersuiker  
- Bakpapier  
- Oven  
- Rooster  

## Bereiding

### 1. Voorbereiden (Mise en place)
**Acties:**  
  - Als je precies wilt werken doe je het ei in een bakje weeg je het, en herbereken je de hoeveelheden ingredienten voor het deeg.  
  - Snij de boter in blokjes, en doe terug in de koelkast.  
  - Bepaal de maten van de deegstukken (h x l) om straks de ring mee te bekleden, waarbij:  
    - *h* = de hoogte van de ring of de hoogte van de taart (bijv. 5 cm) 
    - *l* = iets meer dan de halve omtrek van de ring (zeg Ø x 10/6, dus Ø=24 --> 2x40 cm; Ø=18 --> 2x30 cm). 
    - Hele omtrek van cirkel (0.8% afwijking): **Diameter × 19 ÷ 6** (moet je dan nog halveren).  
    - Halve omtrek van cirkel met zelfde afwijking vervang je de diameter door de straal.
  - Zeef tarwebloem en bakpoeder in een bak, doe daar de suiker, zout en limoen/citroen/... rasp bij.  
  - Doe de (amandel/haver/paneer)meel voor de bodem in een bakje.  
  - Weeg de custardpoeder en de kaneel in aparte (kleine) bakjes.  
  - Weeg de abrikozenpuree voor de vulling, en zeef de custardpoeder er doorheen zodat er geen klontjes custardpoeder meer zijn.  
  - Schil de appels, snij ze door de helft, haal de klokhuizen e.d. en de rotte plekken eruit.  
  - Wel de rozijnen (zo'n 20 minuten in lauw-warm water).  
  
**Resultaat:** Alle ingrediënten staan klaar om meteen te worden gebruikt.  

### 2. Oven voorverwarmen
**Actie:** Verwarm de oven alvast voor op 200 °C.  
**Tips:**  
  - Controleer altijd met thermometer; veel ovens wijken af.  

### 3. Deeg klaarmaken
**Acties:** Meng deeg-ingrediënten tot een harde wenerdeeg:
  - haal boter en ei uit koelkast, en draai tot het ei weg is (een geheel is met de boter).  
  - doe de vaste stof erbij, en draai zo'n 3-4 minuten (stand: laag/midden); luister naar het geluid en stop als dat verandert.  
  - test het deeg: pak een beetje deeg, vorm het tot een rolletje en buig het om. Het mag niet breken.  
  - als het wel breekt: meng het deeg nog 10 seconde en test opnieuw - doe dit net zolang tot het deeg ombuigt.  
  - als het deeg wat slap aanvoelt zet je hem nog 10-15 minuten in de koelkast.  

**Resultaat:** Een stevig, koel en samenhangend deeg dat niet plakt aan de werkbank.  
**Tips:**  
- Gebruik koude boter om een stevig deeg te krijgen.  
- Niet te lang draaien zodat het deeg niet taai wordt.  
- Als je (een deel van) het deeg een tijdje niet gebruikt zet je die in de koelkast.  

### 4. Randen opzetten en vorm invetten
**Acties:** 
  - Rol het deeg uit tot 3–4 mm dik.  
  - Snij eerst **TWEE stukken deeg** uit ter grootte *h*x*l* om de ring mee te bekleden.  
  - leg de stukken op een (met bloem licht bestoven) plaatje (kartonnetje) en dan 5 min. in de vriezer.  

**Resultaat:** deegplakjes voor de randen en een ingevette ring.  
**Toets:** Het deeg moet koud aanvoelen en licht ferm.  
**Tips:**  
- Gebruik lineaal en pizzames om te meten en te snijden.  
- Gebruik bloem op werkbank en plaatje om plakken te voorkomen.  
- Direct uitrollen na het kneden kan scheuren veroorzaken.  
- Dek af met folie om uitdrogen te voorkomen.  
- Zeker niet te dik uitrollen om te voorkomen dat je meer deeg dan appel hebt.

### 5. Vorm bekleden
**Actie:**.  
  - Rol (de rest van) het deeg (weer) uit tot een rondje dat net groter is dan de diameter van de vorm.  
  - Steek een cirkel uit met de ring; bewaar de rest voor decoratie of ander gebruik.  
  - Beweeg de ring met de cirkel erin over de werkbank zodat hij links en rechts 3-4 mm kleiner wordt.  
  - Vet de bakvorm (ring) goed in.  
  - Haal de stukken deeg voor de ring uit de vriezer.  
  - Bekleed de ring met die stukken deeg zodat ze (heel) strak aansluiten.  
  - Leg de cirkel erin en zorg dat die aansluit op de ring.  

**Resultaat:** Een nette, vlakke bodem die strak aansluit op de randen (en wat restdeeg).  
**Toets:** Controleer of het deeg niet scheurt en mooi aansluit op de ring; er mag geen luchtkussen onder zitten.  
**Tips:**  
  - Gebruik bloem op werkbank om plakken te voorkomen.  
  - Snij overtollig deeg pas af als het in de vorm ligt.  
  - Zeker niet te dik uitrollen om te voorkomen dat je meer deeg dan appel hebt.  

### 6. Bodem voorbereiden
**Actie:** Bedek de bodem met een laagje amandelmeel.  
  - Je kunt ook alternatieven gebruiken, zoals (dunne) plakjes amandelcake, kruimels (paneermeel), havermout of havermeel.  
  - Je kunt als alternatief ook een dun laagje banketbakkersroom gebruiken - dan moet je geen custardpoeder in de vulling gebruiken.  
  - Deze bedekking dient om vocht van de appels (dat tijdens het bakken vrijkomt) op te vangen.  
**Resultaat:** Een bodem die niet nat of soppig wordt tijdens het bakken.  
**Toets:** Zie dat de laag gelijkmatig verdeeld is over de bodem.  
**Tips:**  
  - Gebruik banketbakkersroom NIET samen met custard - dat is dubbelop binden en levert een te stijf resultaat.  
  - Bij gebruik van custard of abrikozenpuree in vulling mag onderlaag echt minimaal zijn; anders te droog.  
  - Niet te dik; anders verandert het de structuur van de taart.  

### 7. Appels snijden
**Acties:** 
  - Snijd de (geschilde) appels voor de toplaag in (wat grovere) gelijke stukken en hou apart.  
  - Snijd de (geschilde) appels voor de vulling in ongelijke en kleinere stukken (niet te klein, anders krijg je straks appelmoes).  
**Resultaat:** Appelstukken die gelijkmatig gaar worden en mooi verdeeld kunnen worden in de taart.  
**Toets:** Visueel; grovere, gelijke stukken voor de toplaag en kleinere ongelijke stukken voor de vulling.  
**Tips:**  
  - Probeer consistente grootte aan te houden voor gelijkmatig bakken.  
  - Smaken controleren; zoetheid van appels kan variëren.  
  - Ongelijke, kleine stukken voor de vulling zorgt dat ze goed kunnen garen.  

### 8. Vulling mengen
**Actie:** 
  - Meng appel stukjes voor de vulling met abrikozenpuree (met daarin de custard).  
  - Proef, voeg evt suiker toe (onttrekt ook meer vocht aan de appels).  
  - Voeg de optionele ingredienten toe (gewelde en aangedroogde rozijnen, limoen/citroenrasp, e.d.).  
  - Meng stevig met je handen tot een gelijkmatige, stevige, massa.  
  - Als de massa te drassig is voeg je kleine beetjes suiker toe tot de vulling licht plakkerig is maar niet drassig (suiker onttrekt vocht aan appels).  
  - Proef de vulling: voeg naar smaak beetjes suiker toe om zoet-zuur in de door jou gewenste balans te brengen.  

**Resultaat:** Gelijkmatige, stevige vulling die straks mooi opstijft zonder te nat te zijn.  
**Toets:** Vulling moet licht plakkerig zijn, zeker niet drassig; ruik en proef voor balans zoet/zuur.  
**Tips:**  
  - rozijnen wel je ongeveer 20 minuten in lauwwarm water; daarna dep je ze droog (bijv. in een theedoek).  
  - als je vulling te zuur is kan er wat suiker bij. Maar gebruik zo min mogelijk, want suiker is hygroscopisch (trekt water aan) en geeft dan mogelijk een 'papperige' laag.  
  - meng stevig, maar pureer niet; appel moet zichtbaar blijven.  
  - limoen/citroenrasp kan ook met sinaasappelrasp of grapefruitrasp.  
  - je kunt er ook nog allerlei noten doorheen doen, zoals hazelnoten of walnoten.  

### 9. Vorm vullen
**Acties:** 
  - Vul de deegvorm met de gemengde appelvulling en druk stevig aan, zodat de taart straks makkelijk snijdt.  
  - Strooi de appelstukken voor de toplaag over de vulling zodat het lijkt alsof de vulling er nonchalant is ingegooid; druk licht aan.  
  - Bestrooi de bovenkant licht met de kaneel (optioneel).  

**Resultaat:** Vulling gelijkmatig verdeeld, stevig genoeg om rechte stukken te snijden na bakken.  
**Toets:** Zien; oppervlak moet vlak zijn, appels mogen niet uitsteken boven de rand.  
**Tips:**  
  - De eerste vulling stevig aandrukken, zodat de taart straks makkelijk snijdt.  
  - De toplaag eventueel licht aandrukken met een spatel zodat hij geen gekke uitsteeksels heeft die kunnen verbranden.  
  - Het restje deeg uit stap 5 kun je gebruiken om reepjes van te maken en die ter decoratie op de toplaag te leggen.

### 10. Bakken
**Actie:**  
  - Plaats de taartvorm in het midden van de oven.  
  - Startfase: bak op **200 °C** (boven-/onderwarmte) tot de rand goud begint te kleuren (zie tabel voor richttijd).  
  - Gaarfase: verlaag de temperatuur naar **185 °C** en bak tot de appels gaar, en de korst goudbruin is (zie tabel voor richttijd).  
  - Voer de (visuele toets en prikker) toets (hieronder) uit.  
  - Als de taart de onderstaande toets niet doorstaat, verlaag naar **175 °C** (nagaar-fase).
  - Voer de toets om de 5 minuten uit, totdat hij slaagt.  

**Resultaat:**  Goudbruine, krokante korst met zacht gegaarde, sappige appels die hun vorm behouden.  
**Toets:**  
  - De rand is stevig en goudbruin, de appels zijn zacht maar niet papperig.  
  - Een prikker of breinaald komt droog uit het midden.  
  - De taart voelt stabiel aan bij lichte druk op de bovenkant.  

**Tips:**  
  - Als je een springvorm gebruikt plaats je die op rooster, niet op bakplaat, voor gelijkmatige warmte en krokante bodem.  
  - Te lang bakken maakt de appels papperig en de bodem hard.  
  - Verlaag de temperatuur pas als de rand echt begint te kleuren — te vroeg verlagen geeft ongelijkmatige garing.  
  - Als de taart dreigt te verbranden leg je er aluminiumfolie overheen.  

### 11. Afkoelen en afwerken
**Actie:**
  - als de taart vochtig lijkt laat je hem nog in de oven (deur op kier) 2–3 minuten “uitdampen” voor een drogere korst.  
  - haal taart uit oven.  
  - druk meteen de zijkanten voorzichtig naar beneden tot aan de rand van de ring.  
  - laat de taart minstens een half uur afkoelen en haal hem dan pas uit de ring.  
  - laat de taart verder afkoelen tot kamertemperatuur.  
  - verwarm abrikozenjam (niet koken).  
  - glazuur de taart met warme abrikozenjam (deppend aanbrengen, flink veel - niet 'schilderen').  
  - eventueel poedersuiker langs rand (leg eerst papieren cirkel op de taart zodat je alleen de rand bestuift).  

**Resultaat:** Mooie glanzende, klassieke appeltaart met rechte zijkanten en vlakke bovenkant.  
**Toets:** Zien en aanraken; glazuur moet gelijkmatig, zijkanten stevig.  
**Tips:**  
  - Glazuur niet te heet aanbrengen; anders zakt het in.  
  - Glazuur gebruiken om oneffenheden mee te camoufleren, bijvoorbeeld als bovenkant ingezakt lijkt.  
  - Poedersuiker pas net voor serveren (op een afgekoelde taart) strooien.  

### 12. Eindcontrole en serveren
**Acties:**
  - Laat de taart volledig afkoelen tot kamertemperatuur (minimaal 2 uur).  
  - Controleer de stevigheid van de bodem door de taart licht op te tillen met een spatel of mespunt.  
  - Snijd een klein proefstukje om structuur, vochtbalans en smaak te beoordelen.  

**Resultaten en vervolgacties:**
| **Bevinding**                      | **Actie** |
|------------------------------------|-----------|
| Bodem te zacht of vochtig          | Zet 5–8 min terug in oven op 160 °C met deur op kier om na te drogen. |
| Bodem te hard of taai              | Waar dat is (lokaal): snij de taart aan, til appelstukje op waar dat is, bestrijk dun met suikerwater of abrikozenjam, en laat 10 min rusten onder folie. |
| Vulling beetje te nat of uitlopend | Laat taart onafgedekt 15–20 min bij kamertemperatuur staan om verder te stabiliseren. |
| Vulling veel te nat / loopt uit    | Bbakken op 150–160 °C met ovendeur op kier tot vulling stevig is (5–10 min, of langer als dat nodig is). |
| Vulling te droog of korrelig       | Bestrijk licht met warme abrikozenpuree voor glans en soepelheid. |
| Glazuur dof of ingezakt            | Verwarm beetje abrikozenjam en breng dun extra laagje aan. |
| Smaak onbalans (te zuur / te zoet) | Corrigeer bij serveren: licht bestuiven met poedersuiker of serveren met slagroom / frisse hangop. |

**Toets:**  
- Bodem knispert bij snijden.  
- Vulling blijft stabiel zonder lekken.  
- Glazuur glanst gelijkmatig.  

---

## Tips

- **Appelkeuze afstemmen op seizoen:** Gebruik stevige appels die hun vorm behouden, zoals Jonagold of Goudreinet. Meng zoete en zure appels voor meer smaakcomplexiteit.  
- **Rozijnen voorbereiden:** Korte tijd weken in lauw water of drogen in een theedoek of enigszins warme oven voorkomt dat ze vocht onttrekken aan de vulling; je kunt ze ook nog even door de bloem halen (die je er dan weer afschudt zodat een laagje blijft 'hangen').  
- **Koud werken:** Houd boter, kom en deegroller koel om te voorkomen dat het deeg te snel zacht wordt.  
- **Overmaat deeg vermijden:** Rol het deeg niet te dik uit; dit zorgt voor een betere verhouding tussen bodem en vulling.  
- **Egaliteit van vulling:** Druk de vulling licht aan met een spatel of hand om luchtkussens te voorkomen die scheuren veroorzaken.  
- **Ovenpositie controleren:** Plaats de taart in het midden van de oven, rooster iets hoger of lager indien nodig, voor gelijkmatige warmte en kleur.  
- **Taart eerst laten afkoelen:** Haal de taart niet direct uit de ring; laat hem licht afkoelen om uit elkaar vallen te voorkomen.  
- **Glazuur warm houden:** Verwarm abrikozenpuree net voor het aanbrengen zodat het egaal intrekt en niet scheurt.  

---

## Versieren en Variaties in Vulling

### Versieren
- **Raster van deegreepjes:** Klassiek, maar let op dat reepjes niet te breed zijn; dunne reepjes geven een elegante uitstraling.  
- **Glazuurlaag:** Gebruik warme abrikozenpuree of lichte jam om een glanzende bovenkant te krijgen.  
- **Poedersuiker:** Strooi pas vlak voor serveren om een frisse, mooie afwerking te behouden.  
- **Noten langs de rand:** Fijngehakte amandelen, hazelnoten of walnoten geven een extra smaak- en textuuraccent.  
- **Creatieve patronen:** Snij appelstukjes in halve maantjes of waaiervorm voor een speels effect.  

### Variaties in Vulling
- **Fruitmix:** Combineer appels met peren of bessen voor extra smaakdimensie.  
- **Rozijnen, noten of kokos:** Optioneel toevoegen voor extra textuur en smaak.  
- **Kruiden:** Kaneel, kardemom, nootmuskaat of vanille kunnen subtiel aan de vulling worden toegevoegd.  
- **Abrikozenpuree of jam:** Meng een deel door de appelvulling voor een zachte zoete toets en kleuraccent.  
- **Custard of banketbakkersroom:** Voeg een dun laagje toe onder de appels voor extra romigheid.  
- **Crumble topping:** Voor een twist kun je een deel van de taart afdekken met een krokante kruimellaag in plaats van deegreepjes.  

**Tip:** Houd de balans tussen zoet en zuur, en let op dat vullingen met veel vocht de bodem niet laten verzadigen.

---

## Als het is misgegaan

| Probleem                     | Herkenning                              | Redding                                    | Herbestemming                |
|------------------------------|-----------------------------------------|-------------------------------------------|-----------------------------|
| Taartbodem te zacht          | De bodem blijft papperig of klef        | Korter bakken, bodem eventueel licht voorbakken met gewicht | Verkruimelen als crumble of bodem voor dessertparfait |
| Taartbodem te hard/taai      | Moeilijk te snijden, kauwbaar           | Volgende keer boter minder kneden, deeg niet te lang kneden | Verkruimelen als bodem voor cheesecake of crumble |
| Deeg te droog of brokkelig   | Lastig uit te rollen, scheurt snel      | Voeg beetje koud water of extra ei toe    | Verkruimelen voor bodem crumble of koekjes |
| Deeg te kleverig             | Plakt aan werkbank of deegroller        | Extra bloem op werkbank, kort koelen      | Uitsnijden als grove koekjes of bodem voor bar/reep |
| Appels te zuur               | Smaak te scherp                         | Licht bestrooien met suiker voor serveren | Kan verwerkt worden in compote, appelmoes of crumble |
| Appels te zoet               | Smaak overheerst                        | Meng met zure appels of serveer met yoghurt/slagroom | Kan verwerkt worden in appeljam of dessertsaus |
| Appels te nat/pap            | Vulling scheidt vocht, taart zakt in    | Volgende keer custardpoeder toevoegen, korter bakken | Appelvulling gebruiken voor crumble of appelmoes |
| Appels te droog              | Vulling voelt korrelig of droog         | Besprenkel licht met sap voor serveren   | Appelblokjes verwerken in taartrepen of muffins |
| Appels ingezakt na afkoelen  | Bovenkant is ingezakt of golvend, appels lijken samengevallen en vullen de taart niet meer tot aan de rand | Volgende keer appels kleiner snijden, steviger aandrukken, en custardpoeder +5 g extra gebruiken; bij huidige taart kun je een dun laagje warme abrikozenpuree of crumble erop doen om het te camoufleren | Snijd de taart in blokjes, serveer als *appeltaart-trifle* of verkruimel tot *appelcrumble* |
| Taart zakt in                | Zijkanten instorten, bovenkant ongelijk | Controleer oven, juiste temperatuur en baktijd | Verkruimelen en verwerken in trifle of crumble |
| Taart te donker/overbakken   | Bodem of bovenkant verbrand             | Dek af met aluminiumfolie voor restant baktijd | Gebruik alleen ongeschonden delen, rest verwerken in crumble |
| Taart ongelijk gebakken      | Randen harder dan midden                | Oven controleren op hot spots, evt. ring draaien halverwege | Snijd ongelijk stuk weg, serveer rest apart of als dessert in laagjes |
| Glazuur niet egaal/gescheurd | Abrikozenlaag ongelijk of lo            | Warm glazuur aanbrengen met kwastje, laten intrekken | Rest kan als saus bij ijs, yoghurt of pudding |

---

## Vaktermen en Uitleg

- **Harde wenerdeeg / boterdeeg / zetdeeg:** Verschillende benamingen voor een klassiek taartdeeg op basis van boter, bloem en suiker; “harde wenerdeeg” verwijst naar een stevige, koel te verwerken variant.  
- **Kruimeldeeg:** Deeg dat nog korrelig is na mengen; bevat stukjes boter en wordt later “gezet” tot samenhangend deeg.  
- **Uitrollen:** Het plat maken van deeg met een deegroller tot de gewenste dikte.  
- **Ring / bakring:** Een losse ronde vorm zonder bodem, gebruikt om taart strak te vormen; kan later worden losgemaakt.  
- **Springvorm:** Ronde taartvorm met verwijderbare bodem; vergemakkelijkt het uitnemen van de taart.  
- **Amandelspijs:** Mengsel van gemalen amandelen, suiker en soms ei, gebruikt als smaak- en vochtopnemende laag in taartbodems.  
- **Custardpoeder:** Poeder om een romige, lichte vulling of bindmiddel te maken, vaak gemengd met melk of in de vulling verwerkt.  
- **Glazuren:** Het gelijkmatig aanbrengen van een laagje jam, puree of suikeroplossing op de taart voor glans en smaak.  
- **Abrikozenpuree:** Gepureerde abrikozen, vaak gebruikt als glazuur of smaaktoevoeging.  
- **Paneermeel:** Fijn gemalen broodkruim, soms gebruikt om vocht van vulling op te nemen; kan een droge structuur geven als het te veel is.  

## Abrikozenpuree maken van gedroogde abrikozen

**Ingrediënten voor plm 50 g puree**  
- 25–28 g gedroogde abrikozen  
- 5 g suiker (aanpassen naar smaak)  
- 1 druppel citroensap (optioneel, voor frisse smaak)  

**Stappen**  
- Plaats de gedroogde abrikozen in een klein kommetje.  
- Voeg ongeveer 50 ml heet water toe zodat ze onderstaan.  
- Laat **2–4 uur weken** tot ze volledig zacht zijn.  
- Laat de abrikozen goed uitlekken, maar bewaar 5–10 ml weekwater voor later gebruik.  
- Doe de geweekte abrikozen in een kleine pan.  
- Voeg suiker en eventueel citroensap toe.  
- Breng zachtjes aan de kook en laat **5–10 min inkoken** tot de abrikozen volledig zacht zijn en het mengsel ingedikt is.  
- Roer regelmatig om aanbranden te voorkomen.  
- Gebruik een smalle, hoge beker met staafmixer, of pureer met een vork als de hoeveelheid te klein is.  
- Voeg eventueel een beetje van het bewaarde weekwater toe om de gewenste consistentie te bereiken.  
- Laat afkoelen tot kamertemperatuur.

>  **Tip:** Kort inkoken behoudt het frisse aroma, terwijl de puree dik genoeg wordt voor vullingen of glazuur.
