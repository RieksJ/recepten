# Wortelcake met walnoten

Dit recept levert een half cakeblikje (L:25 x B:11 x H:7cm) cake op, of 12 cupcakes - dus fijn om mee uit te proberen.
Het levert niet al teveel koolhydraten.

## Ingrediënten

- Vulling:
  - 180 gram geraspte wortel  
  - 60 gram stukjes appel
  - 60 gram rozijnen
  - 60 gram walnoten, grof gehakt

- Droge mengsel:
  - 100 gram havermeel  
  - 10 gram boekweitmeel  
  - 70 gram amandelmeel  
  - 8 gram (gezeefde!) bakpoeder (of 1 zakje)
  - 2,4 gram kaneel  

- Eimengsel:
  - 75 gram ei (2,5 grote eieren), op kamertemperatuur
  - 50 gram honing
  - 75 gram kokosolie (of neutrale olie)
  - Snuf zout

---

## Bereiding

1. Vulling: rasp de wortel, snijd de appel in (niet al te) kleine stukjes, hak walnoten (grof) en doe alles in een kom.
2. Verwarm de oven voor op 175°C (o/b-warmte).
3. Klop de eieren met honing en olie tot een romig mengsel, in een grote kom.
4. Zeef en meng intussen havermeel, boekweitmeel, amandelmeel, bakpoeder, kaneel en zout.
5. Spatel het droge mengsel door het eimengsel.
6. Voeg vulling toe, meng voorzichtig.
7. Vet een cakevorm goed in, ook siliconenvormen (of bekleed met bakpapier), schep het beslag in de cakevorm, strijk glad.
8. Bak 40-50 minuten tot een prikker schoon uitkomt.
9. Laat goed afkoelen (15-20 minuten, zodat de cake stevig wordt) en stort daarna op een rooster.
10. Je kunt evt. nog versieren.

---

## Tips

- het dooiermengsel kun je niet stukkloppen, dus je kunt het meteen aanzetten.
- zeef het bakpoeder. In een zakje wil het nog wel wat geklonterd zijn, en zulke klontjes wil je niet in je deeg.
- bij kokosolie: zorg dat er geen grote klonten in het eimengsel komen te zitten; verwarm desnoods even in magnetron, en laat zo nodig afkoelen (het mag max 30-40°C zijn), zodat het ei niet al stolt als je het toevoegt en gaat kloppen.
- als het beslag erg nat lijkt (door de appel of wortel) kun je 10–20g extra amandelmeel (of havermeel) toevoegen, of 10g maizena.
- je kunt het eiwit apart opkloppen voor (extra) luchtigheid, maar het is niet nodig. Als je dat doet:
  - vouw je het geklopte eiwit door het beslag nadat je de vulling hebt toegevoegd (dus als laatste).
  - Stijf geklopte eiwitten (stevige pieken) geven maximale luchtigheid, maar mengen minder goed (klonteren/breken sneller bij het vouwen) en kunnen grote luchtbellen veroorzaken waardoor je cake broos wordt en makkelijker instort.
  - Lobbig geklopte eiwitten (zachte pieken) mengen makkelijker, geven iets minder luchtigheid, maar zijn stabieler wat een vastere structuur oplevert en minder risico op uit elkaar vallen.

---

## Versieren

- Voor het bakken:
  - halve walnoten bovenop het beslag drukken (licht indrukken zodat ze deels blijven uitesteken)
  - schijfjes appel of wortellintjes (heel dun): leg er 2-3 decoratief in een waaier bovenop. Zo nodig bestrijken met olie of honing zodat ze niet uitdrogen.

- Na het bakken:
  - Maak een beetje honing/water (H/W)-mengsel (2:1), smeer de cake in 'plak' daar 'versierseltjes' op, en smeer die ook in, zoals.
    - sliertjes wortel of sinaasappelschil - kort blancheren, oprollen tot roosjes.
    - geraspte sinaasappelschil.
    - walnootstukjes. Je kunt ook met het H/W-mengsel een strak, recht pad over de cake maken en daar kleine walnootstukjes in drukken (of iets kroms...).
    - eetbare bloemen (viooltje, korenbloemen).
  - gezeefde poedersuiker, optioneel gestrooid door een klein sjabloon.
  - insmeren met wat roomkaasglazuur (Ingredïenten: 100g volle roomkaas, 30g zachte boter, 30g honing/poedersuiker, optioneeel: 1g vanillepoeder of rasp van halve citroen. Recept: alles glad mengen, licht afkoelen en (met paletmes) op de cake smeren, evt. met spateltje een golf- of streeppatroon maken).
  - mini-worteltjes van marsepein (of oranje/witte fondant).
  - ee

- Wat ook kan:
  - twee platte vormen bakken of de cake horizontaal doorsnijden, en de delen op elkaar stapelen met daartussen bijvoorbeeld roomkaascrème, wortelmousse of gegeleerde sinaasappel.
  - dunne krullen of schotsen van witte of pure chocolade.
  - getempereerde suikerdecoraties: druppels of spiralen van gekookte suiker.

---

## Ervaringen

De eerste keer dat ik dit maakte had ik 2 L-eieren (44g aan dooiers), 90g havermeel, 15g boekweitmeel en 45g amandelmeel. Dat levert een lekker baksel op maar er moet zeker niet meer boekweitmeel in - een beetje extra honing of meer appeltjes mag wel. Maar de cake was ook wel heel erg luchtig: doordat ik hem te vroeg heb gestort viel hij uit elkaar.

De tweede keer gebruikte ik een siliconen cupcake vorm, en hazelnoten ipv walnoten. Ik heb ze na het grof hakken 'gebruneerd', en 3 (gebruneerde) hazelnoten in het deeg van elke cupcake gedrukt. De vorm heb ik op een ovenrooster gezet. Je moet wel korter bakken, maar ik weet niet meer hoelang. Ik heb ze flink laten afkoelen en ze gingen erg gemakkelijk uit de vorm. Ze zijn niet zo goed gerezen - mogelijk omdat ik de eiwitten niet meer apart opklop. Recept aangepast en hoeveelheid bakpoeder wat verhoogd.

De derde keer heb ik de hoeveelheden wat preciezer afgewogen, en weer (gebruneerde) hazelnoten gebruikt ipv walnoten. Toen ik de cupcakes in de voorverwarmde oven zette kwam ik er op een gegeven moment achter dat hij was uitgegaan; ik heb hem maar weer aangezet, de cupcakes erin laten zitten en met 30 min. waren ze mooi gaar en bruin. Na een tijdje afkoelen kwamen ze toch niet allemaal netjes uit de vorm - wellicht toch te kort laten afkoelen. Ze smaken heerlijk.