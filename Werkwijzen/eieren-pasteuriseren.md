# Eieren pasteuriseren

Bron: https://nl.wikihow.com/Eieren-pasteuriseren

1. **Gebruik verse eieren**. In de regel zijn verse eieren veiliger dan oudere eieren. Gebruik geen eieren voorbij de houdbaarheidsdatum en gebruik nooit een ei met barsten in de schaal.[1]

^[1]: Bron: http://bakingbites.com/2011/03/how-to-pasteurize-eggs-at-home/

2. **Laat de eieren op kamertemperatuur komen**. Pak de eieren die je wilt gebruiken uit de koelkast en laat ze 15 tot 20 minuten op temperatuur komen op je aanrecht. De schaal van elk ei moet dicht bij kamertemperatuur aanvoelen voordat je verder gaat.
  - Gebruik geen gekoelde eieren voor deze procedure. De eidooiers moeten een temperatuur van 60 graden Celsius bereiken, voordat eventuele bacteriën zullen doodgaan, maar koude eieren warmen onvoldoende op tijdens de beperkte tijd dat ze in het warme water liggen, gebruikt voor het pasteuriseren.[2] Zijn ze op kamertemperatuur, dan kun je de eieren veiliger verwerken.

^[2]: Bron: http://bakingbites.com/2011/03/how-to-pasteurize-eggs-at-home/

3. **Plaats de eieren in een pan met water**. Vul een kleine steelpan halverwege met koel tot koud water. Plaats de eieren voorzichtig in het water en leg ze op de bodem van de steelpan, in een enkele laag.
  - Voeg eventueel meer water toe aan de steelpan na het plaatsen van de eieren. De eieren moeten bedekt worden met ongeveer 2,5 cm water.
  - Maak een kookthermometer vast aan de zijkant van de pan. Zorg ervoor dat het uiteinde van de thermometer onder het water rust, zodat je de temperatuur van het water kunt aflezen tijdens het hele proces. Je moet de temperatuur goed in de gaten houden.
  - Elke kookthermometer werkt wel, maar een digitale thermometer is waarschijnlijk het beste om de temperatuurschommelingen nauwkeuriger af te lezen.

4. **Verhit het water langzaam**. Plaats de steelpan op het fornuis en verhit hem op een matig vuur. Laat het water een temperatuur van 60 graden Celsius bereiken.[3]
  - Zorg dat de temperatuur van het water **niet boven de 61 graden Celsius** uitkomt. Bij hogere temperaturen zou de consistentie en de eigenschappen van het ei kunnen veranderen. Je kunt de eieren per ongeluk koken zonder dat je je dat realiseert.[4]
  - In een handomdraai kun je echter de temperatuur tot 65 graden Celsius laten stijgen zonder dat je significante veranderingen in de kwaliteit van het rauwe ei ziet. In het bijzonder (als je geen thermometer gebruikt) moet je op het water letten en wachten tot er zich bubbels vormen op de bodem van de pan. Als dat gebeurt, zal de temperatuur van het water ongeveer 65 graden Celsius zijn. Hoewel deze temperatuur iets hoger is dan ideaal, kan het toch goed genoeg werken.[5]

^[3]: Bron: http://bakingbites.com/2011/03/how-to-pasteurize-eggs-at-home/
^[4]: Bron: https://www.aeb.org/images/Pasteurization_Manual.pdf
^[5]: Bron: https://www.aeb.org/images/Pasteurization_Manual.pdf

5. **Houd de temperatuur drie tot vijf minuten op dat niveau**. Met de watertemperatuur constant op 60 graden Celsius, blijf je grote eieren nog drie minuten lang verwarmen. Extra grote eieren moeten vijf minuten in het warme water worden bewaard.
  - Aangezien de temperatuur van het water nooit boven de 61 graden Celsius mag komen, zal je de temperatuur tijdens dit proces voortdurend moeten controleren. Pas de temperatuurinstellingen van je fornuis aan als dat nodig is om deze taak uit te voeren.
  - Als je de temperatuur van het water hebt laten oplopen tot 65 graden Celsius of als je je eieren zonder thermometer laat pasteuriseren, moet je de pan van de warmtebron halen voordat je de eieren drie tot vijf minuten in het warme water laat zitten.

6. **Spoel de eieren met koud water**. Haal de eieren voorzichtig uit het water met behulp van een schuimspaan en spoel ze af onder koud water totdat ze koel aanvoelen.
  - Als alternatief zou je de eieren in een kom ijswater kunnen plaatsen in plaats van ze onder koel, stromend water af te spoelen. Stromend water heeft de voorkeur omdat in stilstaand water zich eerder bacteriën zullen ontwikkelen, maar beide opties werken technisch gezien wel.
  - Het spoelen van de eieren met koud water laat de inwendige temperatuur van het ei snel dalen, waardoor deze temperatuur niet meer kan stijgen of koken.

7. **Bewaar de eieren in de koelkast**. De eieren horen op dit punt gepasteuriseerd te zijn. Je kunt ze direct gebruiken of nog een week of wat langer in de koelkast bewaren.

## Tips
Als je weinig tijd hebt of een beetje zenuwachtig bent over het pasteuriseren van eieren, overweeg dan om gepasteuriseerde eieren te kopen of een gepasteuriseerd vloeibaar eiproduct. Beide opties zijn duurder dan standaard eieren, maar professionele procedures die gebruikt worden om eieren te pasteuriseren kunnen een extra mate van bescherming bieden en je tegelijkertijd wat tijd en moeite besparen.

## Waarschuwingen
  - Hoewel deze methoden door zowel beginnende als professionele koks worden toegepast, is er nog steeds geen 100% garantie dat de eieren die je thuis pasteuriseert volledig vrij zijn van bacteriën.
  - Ruwweg één ei per 20.000 eieren zal een salmonellabacterie bevatten.[6] Goede pasteurisatie zal deze bacterie echter doden, daarom moet elk voedsel dat rauwe eieren als ingrediënt vereist, worden bereid met gepasteuriseerde rauwe eieren.
  - Voor de zekerheid: vermijd recepten en voedsel waarin rauwe eieren zijn verwerkt als je zwanger bent of je immuunsysteem verzwakt is (zelfs als de eieren goed zijn gepasteuriseerd).[7]

^[6]: Bron: https://pubmed.ncbi.nlm.nih.gov/11028959/
^[7]: Bron: https://americanpregnancy.org/pregnancy-health/foods-to-avoid-during-pregnancy/
